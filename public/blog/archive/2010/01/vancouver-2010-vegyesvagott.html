<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Vancouver 2010 - Vegyesvágott - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2010/">2010</a> &gt;
            <a href="/blog/archive/2010/01/">január</a>
        </nav>
    </header>

    <article class="blog-post">
        <h1 class="post-title">Vancouver 2010 - Vegyesvágott</h1>
        <div class="post-meta">
            <time datetime="2010-01-30T19:41:00">2010. január 30.</time>
            <span class="labels">magyar · vancouver2010</span>
        </div>
        <div class="post-content">
            Mivel a város bizonyos részeit eléggé körbebarikádozták dupla-kerítéssel meg betonakadályokkal, sőt a Canada Place-t (tengerjáróhajó-kikötő-imax3d-mozi-szálloda-konferenciaközpont-kombó) farönkökkel vették körbe, illenők friss hírekkel szolgálni. Kiváltképp, hogy már csak két hét...<br /><a onblur="try {parent.deselectBloggerImageGracefully();} catch(e) {}" href="/blog/images/cypressSnow-f71eb48ed78f-orig.jpg"><img style="float:left; margin:0 10px 10px 0;cursor:pointer; cursor:hand;width: 160px; height: 103px;" src="/blog/images/cypressSnow-f71eb48ed78f.jpg" border="0" alt="" id="BLOGGER_PHOTO_ID_5432637558313697378" /></a> <span style="font-weight:bold;">Hóhelyzet </span>- Első körben kiemelném, hogy a freestyle/snowboard ugrabugrálós sportágak helyszínén a Cypress-en egyelőre minden készen áll a <s>versenyzők</s> hó fogadására. Persze van grandiózus B-terv! A magasabb hegyeken erre a célra előrelátóan (a B-terv részeként) bespájzolt havat - nagylevegő - helikopterrel (!) fogják igény esetén a helyszínre szállítani. Kerül, amibe kerül: lesz ugrabugra.<div><b>Tömegközlekedés <span class="Apple-style-span" style="font-weight: normal; ">- Mindeddig közösségi közlekedésként hivatkoztam a TransLink hálózatára, az olimpia alatt ez nagy valószínűséggel tömegközlekedéssé fog degradálódni - körülbelül 30%-os növekedésre számítanak, ami egyfelől a sportolók, szurkolók és egyéb csatolmányaik, másfelől pedig a lezárt utak miatt autózásról lemondó helyiek miatt. Szerintem azt nem kalkulálták be, hogy a város 10-15%-a (baráti körben végzett nem-reprezentatív "felmérés" alapján) Mexikóba, rokonaikhoz, és egyéb exotikus helyekre "menekül" a városból. A növekedést tovább erősiti majd, hogy a TransLink bejelentette, hogy az utasok biztonsága kerül prioritásba a játékok alatt - ergo a jegyellenőrzés minimális (nem) lesz, ez főként a metrót érinti. Azt mondjuk továbbra sem értem, hogy ezt miért kell bejelenteni, és miért nem lehet csak nem ellenőrizni...</span></b></div><div><a onblur="try {parent.deselectBloggerImageGracefully();} catch(e) {}" href="/blog/images/green-Marlboro-78f870c2486a-orig.jpg"><img style="float:right; margin:0 0 10px 10px;cursor:pointer; cursor:hand;width: 72px; height: 100px;" src="/blog/images/green-Marlboro-78f870c2486a.jpg" border="0" alt="" id="BLOGGER_PHOTO_ID_5432638183981252626" /></a><b>Fűhelyzet <span class="Apple-style-span" style="font-weight: normal; ">- Eredetileg erről akartam írni, és a jegy-nem-ellenőrzés bejelentésével egy kaliberű. A helyi Metrópapír címoldalon hozta a le a rendőrség közleményét, miszerint a fű-fogyasztással a játékok alatt is hasonlóan elnézőek lesznek, mint általában.</span></b></div><div><a onblur="try {parent.deselectBloggerImageGracefully();} catch(e) {}" href="/blog/images/real2010Tickets-dfd95009f13f-orig.jpg"><img style="float:left; margin:0 10px 10px 0;cursor:pointer; cursor:hand;width: 150px; height: 200px;" src="/blog/images/real2010Tickets-dfd95009f13f.jpg" border="0" alt="" id="BLOGGER_PHOTO_ID_5432638479440441778" /></a><b>Jegyhelyzet <span class="Apple-style-span" style="font-weight: normal; ">- A híradóban a minap azt nyilatkozta egy jegy<s>üzér</s>árus, hogy még mindenre tud jegyet szerezni, némely eseményre áron alul is. A <a href="http://www.vancouver2010.com/">hivatalos oldalon</a>   is lehet még licitálni jópár dologra, sőt kínai kollegám a héten itt vette meg a Kína-USA női jégkorongmeccsre a jegyét. A jegyek egy részéhez a kanadaiak sorsolással juthattak hozzá, ezek nagy része kézen-közön eladó. Egy volt kollegám pl 4 jegyet nyert az olimpiai döntőre amiből kettő 4400 dolláros áron <a href="http://ow.ly/11UEg">eladó</a> Igen. Ezek harmadik kategóriás jegyek, vagyis a <s>GM Place</s> Canada Hockey Place legfelső szintéjre szólnak. Igen. Átszámolva nyolcszázezer forintba fáj.</span></b></div><div><b>Nekemis, nekemis, nekemis</b> - van jegyem. Vettem. Kvázi-olcsón - eredeti áron. Február 17-én, este kilenc. A Csehország - Szlovákia férfi jégkorong. Két <s>csoda</s>Škodacsapat! Ha éppen erre járnál - velem jöhetsz - de komolyan :) <i>Ajánlatom február 10-ig él - mármint addig kell szólni :)</i></div>
        </div>
    </article>
    
    <nav class="post-navigation">
        <a href="/blog/archive/2010/02/vancouver-2010-teli-olimpia.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2009/11/vancouver-2010-az-erem-mindket-oldala.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2010/01/vancouver-2010-vegyesvagott.html">blog.xczimi.com</a></p>
    </footer>
</body>
</html>