<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Vancouver 2010 - sziget - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2010/">2010</a> &gt;
            <a href="/blog/archive/2010/02/">február</a>
        </nav>
    </header>

    <article class="blog-post">
        <h1 class="post-title">Vancouver 2010 - sziget</h1>
        <div class="post-meta">
            <time datetime="2010-02-21T09:55:00">2010. február 21.</time>
            <span class="labels">vancouver2010</span>
        </div>
        <div class="post-content">
            <a onblur="try {parent.deselectBloggerImageGracefully();} catch(e) {}" href="/blog/images/hunFlagTrio-8ad6d155faba-orig.jpg"><img style="display:block; margin:0px auto 10px; text-align:center;cursor:pointer; cursor:hand;width: 400px; height: 300px;" src="/blog/images/hunFlagTrio-8ad6d155faba.jpg" border="0" alt=""id="BLOGGER_PHOTO_ID_5440641673430401042" /></a><br />Képzelj el egy sziget fesztivált: a belvárosban. A nagyszínpad: az olimpiai láng. Világzenei színpad: Granville street. Zipline a Robson street fölött. Kígyózó sorok a belvárosban mindenhol. A királyi pénzverde kiállítása - ahol az érmeket lehet megnézni, minden egyes tartomány külön pavilonja, a főszponzorok pavilonjai, a német sörsátor, az ír sörsátor, a Heineken house, az éttermek tele, és előttük jobb esetben is minimum 15-30 perces várakozással kecsegtetnek. A rekordot szerintem a zipline viszi a maga átlag(!) 5 órás várakozási idejével, de órákat kell várni a metróra, a Seabusra, de még egy hotdogra is. Persze, ismerve az emeleti helyeket, ma sikerült sorbanállás nélkül megúszni a napot. Csakarutin, megazévek.<br />A belvárosban még most is karneváli hangulat van. A karneválból egyetlen dolog hiányzik de az nagyon. Szegény kanadaiak annyira multikulturálisak, hogy a nemzeti himnuszon kívül még kisebb csoprtok sem tudnak igazán mit kezdenki magukkal a nagy ünneplésben. Így a tömegek "Go! Canada Go!"-t csujjogatnak, rázzák a rongyot és szaladgálnak birka módon az utcán.<br /><a onblur="try {parent.deselectBloggerImageGracefully();} catch(e) {}" href="/blog/images/checzScarfJersey-0534f7966948-orig.jpg"><img style="display:block; margin:0px auto 10px; text-align:center;cursor:pointer; cursor:hand;width: 300px; height: 400px;" src="/blog/images/checzScarfJersey-0534f7966948.jpg" border="0" alt=""id="BLOGGER_PHOTO_ID_5440641669719021218" /></a><br />Az igazi sziget fílinget a hajnali kétórai alkoholzárlat kissé megtépázza ugyan, de a gyér éjszakai tömegközlekedés miatt ez annyira nem is baj.<br />Szubjektív sportmentes olimpiai helyszíni riportunk most alvásba fullad, holnap kizárólag sportosan: Orosz-Cseh, USA-Kanada és Finnország-Svédország jégkorong, seközben curling élőben.<br />Ja, a szemérmetlen hamburger a megszokott burgerhús, gombás ragu, hagyma, sajt és bacon mellé egy jóféle feltekeredett sültvirsli van besuvasztva. Egészségünkre!
        </div>
    </article>
    
    <nav class="post-navigation">
        <a href="/blog/archive/2010/03/vancouver-2010-gyaloglas-vege.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2010/02/vancouver-2010-szun.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2010/02/vancouver-2010-sziget.html">blog.xczimi.com</a></p>
    </footer>
</body>
</html>