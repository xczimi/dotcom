<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Forduló a kétszázát! - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2008/">2008</a> &gt;
            <a href="/blog/archive/2008/10/">október</a>
        </nav>
    </header>

    <article class="blog-post">
        <h1 class="post-title">Forduló a kétszázát!</h1>
        <div class="post-meta">
            <time datetime="2008-10-22T06:01:00">2008. október 22.</time>
            <span class="labels">magyar · születésnap · választás</span>
        </div>
        <div class="post-content">
            Fülemben a fal, mögöttem három év. Hogy előttem mi van? A laptopom természetesen, vágnám rá szinte azonnal, de most visszaveszek. Az ősz gyönyörű errefelé, már ha nem esik az eső. Márpedig ma nem esett. Hideg is van. Időjárásjelentésünket hallották (igen, hajóvonták találkozása tilos).<br />Persze a három év sem igazi forduló, mert ugye az első másfél év erősen hézagos volt. A legjobb viszont az lenne, ha tudnék írni valamiről, főlegképpen (sic!) az lenne a jó, ha hétvégén nem kellene dolgoznom. Jobb lenne azt írni, hogy kellett volna, de ki tudja mit hoz a jövő ?!) (fuss, ahogy bírsz)<br />Ma például a napom 5-10% -át az új jelszavam mindenféle jelszómezőbe írkálásával töltöttem, miért nem lehetnek ezek a dolgok egyszerűbbek?<br />A múlt héten kedden egyébként voltak választások is. Ki is akartam fejteni. Az egész kábé 2 hetes kampány volt, némi dobálózással az újságokban meg a tévében. A politikai hirdetések kábé fele az ellenfél gyengéinek kiemeléséről szólt. Kanada többsége egyébként a jelenlegi kormányfő és kormánya ellen van, és a parlamentben sem volt többsége, ez így is maradt. Az itteni választás sokkal egyszerűbb, mint odahaza. Csak egy forduló van, és csak egyéni jelöltek vannak, szám szerint 308. Így eshet meg például, hogy a Zöld Párt, a lakosság kb 15%-ának támogatása ellenére sem szerzett mandátumot a parlamentben. Ennek ellenére a programjaik egy részét így is felhasználja a kormány, ami jó dolog. A Zöld Párt (Green Party) egyébként viszonylag idétlen névválasztás, hiszen a green szót főként a füves cigire használják errefelé :) Egyébként a zöld párt volt az egyetlen aminek a programjában kiemelt helyen szerepelt a nyílt forráskódú szoftverek használatának előtérbe helyezése. A legjobb azonban persze az a beszélgetés volt, melyben megpróbáltam elmagyarázni a magyar választási rendszer sajátosságait, a töredékszavazatok számításánál erősen izzadtam, de a lényeget sikerült átadnom :D<br />(újabb tégla a falban)<br />A Canucks kikapott.
        </div>
    </article>
    
    <nav class="post-navigation">
        <a href="/blog/archive/2008/11/tovbb.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2008/10/hoki.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2008/10/fordul-ktszzt.html">blog.xczimi.com</a></p>
    </footer>
</body>
</html>