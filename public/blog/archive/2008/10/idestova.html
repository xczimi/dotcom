<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>idestova - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2008/">2008</a> &gt;
            <a href="/blog/archive/2008/10/">október</a>
        </nav>
    </header>

    <article class="blog-post">
        <h1 class="post-title">idestova</h1>
        <div class="post-meta">
            <time datetime="2008-10-15T00:10:00">2008. október 15.</time>
            <span class="labels">magyar · pulyka · vegyes · ősz · hálaadás</span>
        </div>
        <div class="post-content">
            Annyi mindenről akartam írni a hétvégén - visszamenőlegesen is - aztán persze nem lett belőle semmi, úgy terveztem, hogy a kétszázadik(!) poszt a blog harmadik(!) születésnapján kerül majd be a rendszerbe, de ezt most erősen kétlem, hiszen már csak 4 nap van és még kell két valamirevaló sztori.<br />Egy hét akklimatizálódás után - ami főleg a munkahelyen jelentett komolyabb problémákat - sikerült visszarázódnom a normális kerékvágásba - igaz mosni csak két hét után sikerült, de kihúztam testi sérülés nélkül... Továbbra sem tűnik jó ötletnek 4 hétig élelmiszert, maradékot és egyéb földi jót érlelni a hűtőben, szerencsére nem ugrottak rám zöld szörnyek. Még az első hét csütörtökjére pókerestével sikerült rávennem magam egy nagytakarításra is, ami jót tett az álomháztartásnak és a kedélyemnek is. Főzni? Azt azért még azért nem! konyhaajtó becsuk, továbblapoz.<br />Nalássuk, volt itt egy szabadhétfő, kanadai hálaadásnak köszönhetően, ezt egy vasárnap estébenyúló délutáni lakmározással ünnepeltem Kim-nél. Már amennyire én hálát szoktam adni úgy általában. A menü az ünnephez elengedhetetlen töltöttpulyka-krumplipüré-kelbimbó... Íme:<br /><a onblur="try {parent.deselectBloggerImageGracefully();} catch(e) {}" href="/blog/images/IMG-0142ok-212747870023-orig.jpg"><img style="display:block; margin:0px auto 10px; text-align:center;cursor:pointer; cursor:hand;" src="/blog/images/IMG-0142ok-212747870023.jpg" border="0" alt=""id="BLOGGER_PHOTO_ID_5257171991711549522" /></a><br />Az ősz errefelé, ha nem esik, akkor hideg, ámde napos, éspedig kék:<br /><a onblur="try {parent.deselectBloggerImageGracefully();} catch(e) {}" href="/blog/images/IMG-0140-2177bb336692-orig.jpg"><img style="display:block; margin:0px auto 10px; text-align:center;cursor:pointer; cursor:hand;" src="/blog/images/IMG-0140-2177bb336692.jpg" border="0" alt=""id="BLOGGER_PHOTO_ID_5257172688609384258" /></a><br />A kép baloldalán a korábbi posztokból már ismert kaszinó épülete (nem a magas, hanem a parton a hajók mellett) illetve jobbfelé a helyi CsoPa gömbje tükröződik a fodrozódó vízen. Vicces módon sikerült úgy lekapnom a Flase Creek-et, hogy a két oldalt nagyüzemben zajló olimpiai falu építkezése csak két belógó toronydaruval képviselteti magát a képen.<br />Kedden Mark-kal nyugdíjba vonult ex-kollegámmal hörpintettünk némi sört a Steamworks nevű műintézményben - a helyről bővebben korábban már ítam, sej - igaz ez alkalommal az IPA kifejezetten ihatatlan minőségű volt. Elmesélte bő hathónapos indiai utazásának terveit, Észak-, Közép- és Dél-Amerikát már bejárta, nem egy otthonülős típus :) a billiárdparti végeredményére sajnos már nem emlékszem...<br />Elég lesz mára ennyi? Azt hiszem a hokiszezon megér egy külön poszt.
        </div>
    </article>
    
    <nav class="post-navigation">
        <a href="/blog/archive/2008/10/hoki.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2008/09/egyszval-vancouver.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2008/10/idestova.html">blog.xczimi.com</a></p>
    </footer>
</body>
</html>