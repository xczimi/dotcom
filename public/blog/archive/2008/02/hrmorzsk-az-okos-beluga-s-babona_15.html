<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>hírmorzsák - az okos, a beluga és a babona... - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2008/">2008</a> &gt;
            <a href="/blog/archive/2008/02/">február</a>
        </nav>
    </header>

    <article class="blog-post">
        <h1 class="post-title">hírmorzsák - az okos, a beluga és a babona...</h1>
        <div class="post-meta">
            <time datetime="2008-02-15T18:08:00">2008. február 15.</time>
            <span class="labels">magyar · napifriss</span>
        </div>
        <div class="post-content">
            Úgytűnik mások komolyabb károkat okoznak a fizika tanulmányaik sekélyessége okán... Mr okos tegnapelőtt hajnali 2 körül benzinnel fellocsolt egy gyorséttermet, abbéli szándékából, hogy lángokba borítja. Fél három magasságában előkapta az öngyújtóját és meg akarta gyújtani a benzint, ámde, vagy nem gondolkodott túl sokat, vagy nem volt zippo-ja, és túl közelről tette. Igen. A benzin (illetve a gőze is) annak rendje és módja szerint egyből berobbant, és az elkövető testének 40%-át szétégette. A tettes jelenleg kórházban fekszik, ide egy átszállással ámde végig taxiban utazva érkezett. <br />Egy kicsit vidámabb hír, hogy a Qila névre hallgató beluga a Vancouver Akváriumban terhes, a kis belugabébi július-augusztus magasságában várható. <br />A kínai újév után, újabb évforduló: 2 év múlva kezdődik a téli olimpia Vancouverben. A műlesikló, síugró és sífutópályák már elkészültek, a kanadai mesterek már tesztelik a különböző vaxokat. Épülnek a hokistadionok is, az egyik a UBC területén - itt a női jégkorongmeccsek lesznek. A hokipálya építés legfontosabb lépése a pálya betonozása, amit 24 óra alatt kell elvégezni és tökéletesen síknak kell lennie, erre szerte a tartományban csak Roger-rogers a rekettyés egy Edmontoni csapat képes megbízhatóan. Ezúton is szólnék a többi ország olimpikonjainak, hogy nehéz dolguk lesz, sajátszememmel láttam, hogy az építők a betonba loonie-kat (egydolláros érméket) ejtettek, s ez a babona Calgaryban és Salt Lake Cityben is nagyon jól működött...<br /><p style="text-align: right; font-size: 8px">Blogged with <a href="http://www.flock.com/blogged-with-flock" title="Flock" target="_new">Flock</a></p>
        </div>
    </article>
    
    <nav class="post-navigation">
        <a href="/blog/archive/2008/02/hrmorzsk-az-okos-beluga-s-babona_3551.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2008/02/ngyzetjtk.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2008/02/hrmorzsk-az-okos-beluga-s-babona_15.html">blog.xczimi.com</a></p>
    </footer>
</body>
</html>