<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>négyzetjáték - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2008/">2008</a> &gt;
            <a href="/blog/archive/2008/02/">február</a>
        </nav>
    </header>

    <article class="blog-post">
        <h1 class="post-title">négyzetjáték</h1>
        <div class="post-meta">
            <time datetime="2008-02-13T17:54:00">2008. február 13.</time>
            <span class="labels">magyar · kocsma · NFL · Super Bowl</span>
        </div>
        <div class="post-content">
            Mostanában nem történik velem semmi. Persze ez nem igaz. Sőt az ellenkezője sem teljesen.<br />Átlagos hétkönapokról nem lehet blogolni. Felismerni azokat a dolgokat a hétköznapokban, amik itt megszokottak, ámde mégis különlegesek, egyre nehezebb...<br />A Super Bowl megtekintése egy helyi kocsmában (a neighbourhood pub persze sokkal jobb név csak nem bírom rendesen lefordítani) délután 3-as kezdéssel ez a kategória. A kocsma a Jack's at Lonsdale, ahol keddenként pókerezni szoktunk - a hely tulaja Art is játszik velünk. Mivel a meccs előtt 3 héttel befizettem a négyzetjátékra, így adva volt, hogy onnan érdemes végignézni a meccset.<br />A négyzetjáték nagyon egyszerű szerencsejáték, egy 10x10-es négyzet mezőit lehet megvásárolni. A négyzet oszlopai és soraihoz a meccs délelőttjén számjegyeket rendelnek. A sorok az AFC az oszlopok a NFC bajnokának eredményének utolsó számjegyei (egyes helyiérték), nyerni a negyedek végén kialakult eredmény alapján lehet. (A nyereményalap 10%, 30%, 10%, 50%-át) Én Ray-jel megosztva fizettem be, és a 3:9 négyzetet sorsolták nekünk, azt hiszem a 9-nél már csak a 8 rosszabb számjegy, de nem néztem utána a Super Bowl statisztikáknak :)<br />A Super Bowl Kanadában is - ahogy szerte a világon - nagyon népszerű, így a Jacks érkezésemkor már tele volt le illetve elfoglalt asztalokkal, a Patriots drukkerek voltak többségben, akadt azonban egy pár Giants drukker is. A többség az utolsó percig boldog volt, nemcsak az eredmény alakulása, hanem a sörös merchandise-ok sorsolása, és az óriási lapostévé kisorsolása miatt is. Sajna nem nyertem semmit. A New York Giants viszont igen, Eli Manning az utolsó negyed végén kiszabadult a védők karmai közül, majd dobott egy touchdown passzt. A meccs után persze bevágták az előző napi edzésről, amikor ezt a játékot gyakorolták. A félidei reklámok nem nagyon voltak ütősek, némileg az átlag felettiek voltak, de nem ragadt meg egyik sem.<br /><br />A következő posztban várhatóan közösségi közlekedési tervek, és aktuális autóbuszbeszerzések lesznek a középpontban.
        </div>
    </article>
    
    <nav class="post-navigation">
        <a href="/blog/archive/2008/02/hrmorzsk-az-okos-beluga-s-babona_15.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2008/01/itt-tl.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2008/02/ngyzetjtk.html">blog.xczimi.com</a></p>
    </footer>
</body>
</html>