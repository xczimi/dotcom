<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>sport - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2008/">2008</a> &gt;
            <a href="/blog/archive/2008/06/">június</a>
        </nav>
    </header>

    <article class="blog-post">
        <h1 class="post-title">sport</h1>
        <div class="post-meta">
            <time datetime="2008-06-23T05:11:00">2008. június 23.</time>
            <span class="labels">magyar · kosárlabda · sport · buli · foci</span>
        </div>
        <div class="post-content">
            Az Euro2008 pörög ezerrel, elnyújtott ebédszünetekkel se tudok teljes meccseket végignézni, pláne nem hosszabbításos infarktusközeli végjátékos, horváttörök, senem simaliba németportugál ejj!, közben az élet pörög Zubi a vendégem értékelünk isszuk a söröket, tanuljuk-oktatjuk a pókert. Péntek este mázlista vagyok, me is van a hétvégi zsebpénz...<br />Mindenre van megoldás, szombati délben reggeli a Denny's ben, majd hollandorosz alatt enyhe ittas állapot. Igaz nem tetszenek a negyeddöntők eredményei, de be kell látni, hogy mind megérdemelt győzeelem volt. Laza szunya a meccs után, letudom a mosást is, és irány a focipálya! Igen, <a href="http://xczimi-yvr.blogspot.com/2005/10/foci.html">ismét rúgom a bőrt a 8-rinks-ben</a>. A meccsen sajnos csúnyán kikaptunk 8:2-re, ámde ennek örömére, nekiálltuk pusztítani a team-pitchereket, amik a normál kétliteres pitcher kétszerese, egyből meg is ismertem egy idióta és persze gusztusmentes "drinking game"-t. A játék hozzávalói: SOK sör, egy negyeddolláros. A játékosok a negyeddollárost az asztalra pattintva megpróbálják egymás poharába juttatni. Amennyiben a pénzérme a poharadban landol, fel kell hajtani a pohár tartalmát, persze vigyázva, hogy a pénzt a fogaddal megszűrd. Miután jól leittuk magunkat a belvárosban csatlakoztam pókeres ismerőseimhez és kellőképpen kimulattuk magunkat.<br />A vasárnap egy kicsit egyszerűbben telt, szerencsére megúsztam a másnaposságot, így csak álmos voltam, olyannyira, hogy az olaszspanyol-t is majdnem végigaludtam. Lehet, hogy jó meccs volt, mégis büntetőpárbaj döntött. Ezután újabb alváskör, majd megfelelő szerelésben elsétáltam a parkba, és becsatlakoztam egy kis streetball-ba.<br />Szerb fickókkal nyomtam, kicsit meglepődtek, hogy kitaláltam, honnan valók. Persze nem volt nehéz, tipikus szerb kosárlabdát játszottak, és a "picsku materi" is ment rendesen :)  <br />Hazafelé betértem egy italboltba és bespájzoltam némi belga trappista sört, amit egy remek steak-vacsora után most kortyolgatok.<br />Vágre egy tartalmas hétvége - igaz a dragonboat (sárkányhajó) fesztiválról idén is lemaradtam...
        </div>
    </article>
    
    <nav class="post-navigation">
        <a href="/blog/archive/2008/07/canada-day.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2008/05/sr-prolg.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2008/06/sport.html">blog.xczimi.com</a></p>
    </footer>
</body>
</html>