<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>sörfesztivál - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2008/">2008</a> &gt;
            <a href="/blog/archive/2008/07/">július</a>
        </nav>
    </header>

    <article class="blog-post">
        <h1 class="post-title">sörfesztivál</h1>
        <div class="post-meta">
            <time datetime="2008-07-06T19:58:00">2008. július 6.</time>
            <span class="labels">magyar · sör</span>
        </div>
        <div class="post-content">
            <img src="http://www.justhereforthebeer.com/Images/events/2007%20canada%20cup%20of%20beer%20flag.jpg"> Tegnap volt a napja a Canada Cup of Beer, avagy a BC sörfesztiválnak. A UBC egyetem stadionjának gyepén felállított 30 kisebb sátorban lehetett kóstolgatni a legkülönfélébb helyi, illetve helyi cégek által importált söröket. A rendezvény délután egykor kezdődött, így dél magasságában találkoztunk egy belvárosi sörözőben, majd buszra szálltunk, majd a UBC Campuson keresztülsétálva szemerkélő esőben közelítettük meg az objektumot. A 25 dolláros belépőért 5 kóstolójegyet, egy rövid útmutatót és egy kis műanyag kóstolókorsót kaptunk, amivel egyből be is vetettük magunkat a sátrak sűrűjébe. Magam részéről a könnyedebb sörökkel indítottam, s fokozatosan értem el a környék egyik legjobb minűségű söréhez. A DIX Indian Pale Ale, egy rendkívül keserű, ámde felettébb zamatos sör. Közben "perszehogy" újratöltöttük a kóstolójegy-készletünket, így 10-14 jegy után a lejtő legalján a DUDE sört választottuk fojtásnak (legyen elég annyi, hogy csak dobozos formátumban kapható, és a szépemlékű Balatoni Világos is bármikor megveri)<br />Summa summárum BC-ben alapvetően a micro-brewery-k, azaz a kis sörfőzdék készítik a jó söröket, a nagyobb gyárak termékei viszonylag ihatatlanok...
        </div>
    </article>
    
    <nav class="post-navigation">
        <a href="/blog/archive/2008/07/egyszer-tj.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2008/07/canada-day.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2008/07/srfesztivl.html">blog.xczimi.com</a></p>
    </footer>
</body>
</html>