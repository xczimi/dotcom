<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Canada Day - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2008/">2008</a> &gt;
            <a href="/blog/archive/2008/07/">július</a>
        </nav>
    </header>

    <article class="blog-post">
        <h1 class="post-title">Canada Day</h1>
        <div class="post-meta">
            <time datetime="2008-07-02T22:31:00">2008. július 2.</time>
            
        </div>
        <div class="post-content">
            Visszavonhatatlanul itt a nyár. A hőmérséklet 20 és 30 fok között ingadozik, az égen ritka állat a bárány(felhő). A légkondik mindenhol dolgoznak, kicsit talán többet is, mint kellene. Tegnaptól extra adót vezettek be a benzinre, pár százalék csak, és ellentételezésként minden állandó lakos kapott egy százdolláros csekket az állambácsitól - ebből az összegből lehet venni egy kétzónás havibérletet, vagy száz leveskonzervet, vagy kb. egy tank benzint.<br />Július elseje nemcsak az új carbon-tax életbelépésének dátuma volt, hanem erre a napra esik az egyik legfontosabb kanadai nemzeti ünnep a Canada Day. Nagyjából az amerikai júliusnegyedikének, azaz a függetlenség napjának felel meg. Ennek megfelelően tűzijátékkal - és mindenféle tömegeket megmozgató rendezvényekkel örvendeztetik meg a népet. A gyerekek kanadai zászlót lobogtatnak, vagy festetnek az arcukra - ez főleg a kínai származású kanadaiaknál dívott. Volt két esemény, amely tömegeket megmozgatását akadályozta, nevezetesen az egyik hídat egy toronyugrómutatványra vállalkozó őrült miatt, a másikat pedig baleset miatt részben lezárták, így nagyjából befagyasztva az Észak- és Nyugat vancouveriek belvárosba áramlását. Ráadásul ebből kifolyólag kilométeres sor alakult ki a Seabus északi termináljánál, közel egyórás(!) várakozási időt eredményezve. Mindezt persze nem tudnám, ha nem volt főnökömhöz John-hoz mentem volna Canada Day kerti partira, Észak Vancouverbe, ahol volt kollegákkal és John barátaival és azok családjaival ittuk a sört, és fogyasztottunk mindenféle grillezett húsokat. A végére még egy elég flexibilis szabályokkal lefutott asszociációs szójáték is belefért. Nagyjából tizenegy magasságában "bontottunk tábort". Persze a közlekedési vállalat nem gondolt kései időpontban északon kóbor belvárosiakra, így mintegy fél-háromnegyedóra óra kénytelen voltam taxit fogni.<br /><br /> <div class="flockcredit" style="text-align: right; color: #CCC; font-size: x-small;">Blogged with the <a href="http://www.flock.com/blogged-with-flock" style="color: #999; font-weight: bold;" target="_new" title="Flock Browser">Flock Browser</a></div>
        </div>
    </article>
    
    <nav class="post-navigation">
        <a href="/blog/archive/2008/07/srfesztivl.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2008/06/sport.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2008/07/canada-day.html">blog.xczimi.com</a></p>
    </footer>
</body>
</html>