<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>kitörés - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2008/">2008</a> &gt;
            <a href="/blog/archive/2008/03/">március</a>
        </nav>
    </header>

    <article class="blog-post">
        <h1 class="post-title">kitörés</h1>
        <div class="post-meta">
            <time datetime="2008-03-02T04:12:00">2008. március 2.</time>
            <span class="labels">magyar · bowling · séta</span>
        </div>
        <div class="post-content">
            Ma rájöttem, hogy az elmúlt pár hónapban mindig találtam okot arra - eltekintve a reggeli pókerezésektől - hogy otthon üldögéljek, tv-zzek vagy csak egyszerűen semmittegyek. Az érvelésben általában az időjárás nagy hangsúllyal szerepelt, persze csak látszólag, mert a lustaságom általában elnyom minden aktivitásomat. Ma ezen változtattam, szép napos idő volt, amiről azért lemaradtam, mert délután öt lett, mire elszántam magam, és sétáltam egy nagyot és üldögéltem egy kicsit a tengerparton egy hotdog társaságában. A naplemente végét is elkaptam, aztán hazafele csak morfondítoztam :)<br /><img src="http://www.seethewestend.com/magic/1393-20a.JPG" style="margin: 0pt auto 10px; display: block; text-align: center;" title="" alt="English Bay" /><br />A hetem egyébként egész mozgalmasra sikerült, csütörtökön este felavattam az új összecsukható ikeás műanyagszékeket egy pókerparti keretében, majd pénteken a kollegákkal bowlingozni mentünk egy semmi közepén épített szórakozóközpontba. A bowlingozás adománygyűjtéssel volt összekötve, a mi csapatunk kb 700 dollárt gyűjtött. A pókerparti is ennek a gyűjtésnek a része volt. Estére visszajöttünk a városba, és beleszaladtam egy durva koktélba, a neve Dead Serious azaz "halálosan komoly" A tartalmára nem nagyon emlékszem, de nagy pohárban volt és hatalmasat ütött, nagyjából egydeci tmény volt felöntve kb ugyanannyi redbullal.
        </div>
    </article>
    
    <nav class="post-navigation">
        <a href="/blog/archive/2008/03/szingapr.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2008/02/big-differences-avagy-mikor-jn-busz.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2008/03/kitrs.html">blog.xczimi.com</a></p>
    </footer>
</body>
</html>