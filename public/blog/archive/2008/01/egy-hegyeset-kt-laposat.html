<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>egy hegyeset, két laposat... - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2008/">2008</a> &gt;
            <a href="/blog/archive/2008/01/">január</a>
        </nav>
    </header>

    <article class="blog-post">
        <h1 class="post-title">egy hegyeset, két laposat...</h1>
        <div class="post-meta">
            <time datetime="2008-01-21T18:32:00">2008. január 21.</time>
            <span class="labels">magyar · összefoglaló</span>
        </div>
        <div class="post-content">
            ... és egy csomag kavicsot is.<br />Kábé ilyen volt a hetem is, volt benne minden ami szokott:<br />Munkahelyi kihívások, avagy új harverre régi oprendszert telepíteni nem egy leányálom. Pláne, ha az linux, és a telepítés a lehető legautomatizáltabbnak kell lennie - négy gépen kvázi egyszerre. Sikerült leszorítanunk a jelenlétünket egy USB kulcs behelyezésére, és a gép fizikai újraindítására. Igaz ez két extra napunkba telt.<br />Esős napok, ami mindjárt hétfőn esernyővásárlásra kényszerített, így egy hatdolláros alsókategóriás ernyő boldogtalan tulajdonosa vagyok. A helyiek esernyőt, csak nagyon erős zuhogásnál használnak, a keményebb mag ilyenkor is kapucnihasználatra szorítkozik. A sétám a SeaBus-ig kb 40-50%-ban fedett járdán letudható, sőt ha nem kávéznék Marionál minden reggel, szumma 35 méteren keresztül kellene csak extra fedél a fejem fölé...<br />Ingyen kocsmai póker, hétfőnkedden, összehoztam egy harmadik helyet, igaz kialvatlanságomból adódóan elég figyelmetlenül és fegyelmezetlenül játszottam.<br />Mókás otthoni főzés most nem volt, de azért egy szépszelet előre pácolt karajt (nem mirelit!) kisütöttem magamnak, és a borzasztó formát hozó Canucks meccse alatt el is fogyasztottam némi rizzsel, amit továbbra sem tudok megbízhatóan jó minőségűre elkészíteni.<br />Jó hangulatú házipóker péntek este, győzelemmel megkoronázva, mintegy szponzorálva a ...<br />Szombat esti láz, Mark-kal vacsorázva előkészítve, rákészülve, majd a kellegákkal kiegészülve rettenetes elferdülésbe torkollva - képek sajnos készültek...<br />Önfeledt mulatozásunk közben,két sarokkal odébb egy utcán éppen leparkoló autóban lelőttek két embert, mint később kiderült, az egyikük nagyformátumú gengszter, még jó hogy ejfél után jöttünk ki csak az utcára.<br />Az egész hetet egy vasárnapi <span style="text-decoration: line-through;">semmittevéssel</span> NFL elődöntő nézéssel töltöttem, ahol a Patriots simán, a Giants pedig döcögve jutott a jövő vasárnapi Super Bowl-ba. Az utóbbi meccs hosszabbításában a Giants rugója szó szerint a Tampa Bay szurkolók arcára fagyasztotta a mosolyt, tekintve, hogy erős mínuszok voltak a pályán.<br />és este lett és reggel, és második hét.<p style="text-align: right; font-size: 8px">Blogged with <a href="http://www.flock.com/blogged-with-flock" title="Flock" target="_new">Flock</a></p>
        </div>
    </article>
    
    <nav class="post-navigation">
        <a href="/blog/archive/2008/01/itt-tl.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2008/01/rcdula.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2008/01/egy-hegyeset-kt-laposat.html">blog.xczimi.com</a></p>
    </footer>
</body>
</html>