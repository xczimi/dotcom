<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kosárlabda, Foggy Dew - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2005/">2005</a> &gt;
            <a href="/blog/archive/2005/10/">október</a>
        </nav>
    </header>

    <article class="blog-post">
        <h1 class="post-title">Kosárlabda, Foggy Dew</h1>
        <div class="post-meta">
            <time datetime="2005-10-23T13:59:00">2005. október 23.</time>
            <span class="labels">elsőtúra · magyar</span>
        </div>
        <div class="post-content">
            hajnali 5 óra. Jetlag újabb áldozata felébredt. Kivételesen sikerült visszaaludnom.<br />Az ebédet egy közeli Sailor Hagar's nevű helyen költöttük el, egész korrekt lasagne-t ettem, igaz, a húst nem darálták meg benne. A számlát székekre lebontva hozták ki, a pincércsaj egy kártyapaklival vonult be :) úgynevezett Honey Pilsnert ittunk egy páran, aminek az utóíze a megboldogult Budai Ászokra hajaz...<br />Munka után seabusra ültem és irányba vettem az SFU-t (itt lakik-tanul-phd-zik Zubi)<br /><br />A belvárosba kb negyed óra bejutni. Egy kép az indulásról<br /><a onblur="try {parent.deselectBloggerImageGracefully();} catch(e) {}" href="http://photos1.blogger.com/blogger/7433/817/1600/IMG_0002.jpg"><img style="display:block; margin:0px auto 10px; text-align:center;cursor:pointer; cursor:hand;" src="http://photos1.blogger.com/blogger/7433/817/320/IMG_0002.jpg" border="0" alt="" /></a><br />Az érkezésről (jobbra a fehér a kikötő, szemben a seabus megállója):<br /><a onblur="try {parent.deselectBloggerImageGracefully();} catch(e) {}" href="http://photos1.blogger.com/blogger/7433/817/1600/IMG_0006.jpg"><img style="display:block; margin:0px auto 10px; text-align:center;cursor:pointer; cursor:hand;" src="http://photos1.blogger.com/blogger/7433/817/320/IMG_0006.jpg" border="0" alt="" /></a><br /><a onblur="try {parent.deselectBloggerImageGracefully();} catch(e) {}" href="http://photos1.blogger.com/blogger/7433/817/1600/IMG_0007.jpg"><img style="display:block; margin:0px auto 10px; text-align:center;cursor:pointer; cursor:hand;" src="http://photos1.blogger.com/blogger/7433/817/320/IMG_0007.jpg" border="0" alt="" /></a><br />Innen még körülbelül egy órát buszoztam az egyetemig...<br />A cél az éppen aktuális női egyetemi bajnokság mérkőzésének megtekintése. Az SFU tavaly csont nélkül nyerte a bajnokságot és idén sem kaptak ki. Ahogy ezen az estén sem.<br /><a onblur="try {parent.deselectBloggerImageGracefully();} catch(e) {}" href="http://photos1.blogger.com/blogger/7433/817/1600/IMG_0009.jpg"><img style="display:block; margin:0px auto 10px; text-align:center;cursor:pointer; cursor:hand;" src="http://photos1.blogger.com/blogger/7433/817/320/IMG_0009.jpg" border="0" alt="" /></a><br />A csarnokban iszonyatosan igényes padló van. Hatalmas lelátók. A szabályok között a következő eltéréseket találtam (talán az egyetemi vagy a női jelző miatt) két 20 perces félidő van, a támadóidő 30 másodperc, ha a labda kimegy akkor nem kell kezeltetni a bíróval (3 bíró volt). <br /><a onblur="try {parent.deselectBloggerImageGracefully();} catch(e) {}" href="http://photos1.blogger.com/blogger/7433/817/1600/IMG_00081.JPG"><img style="display:block; margin:0px auto 10px; text-align:center;cursor:pointer; cursor:hand;" src="http://photos1.blogger.com/blogger/7433/817/320/IMG_00081.JPG" border="0" alt="" /></a><br />Félidőnként 8 csapatfalt után dobnak minenért (ez talán régen nálunk is így volt) Különösen nagy felhajtás nem volt, viszonylag üres volt a nézőtér, bár így is többen voltak, mint a FÖD tavalyi meccsein együttvéve, a 2CAD os jegyért kaptunk egy színes ismertetőt a csapatról, az ellenfélről. A játék elég gyors volt, nem játszottak túl sok kombinációt, alapvetően képzettek voltak, bár az ellenfél néhány játékosának alkalmasságát erősen megkérdőjelezném... A meccset kb 30-cal nyerték a hazaiak.<br /><a onblur="try {parent.deselectBloggerImageGracefully();} catch(e) {}" href="http://photos1.blogger.com/blogger/7433/817/1600/IMG_00101.JPG"><img style="display:block; margin:0px auto 10px; text-align:center;cursor:pointer; cursor:hand;" src="http://photos1.blogger.com/blogger/7433/817/320/IMG_00101.JPG" border="0" alt="" /></a><br /><br />A meccs után beugrottunk az egyetemi étkezdébe egy pizzaszeletre (más kaja nem nagyon volt) Ez volt az első hely ahol nem tudtam használni a kártyámat (volt terminál, de 10cad alatt nem éri meg nekik) Ezután Zubi lakhelyére mentünk előkészülni az esti mókára (erről a helyről, meg az egyetemről képeket <a href="http://zoobier.blogspot.com">Zubi blogjában</a> találhattok)<br />Az estét a Foggy Dew nevű külvárosi mulatóhelyen töltöttük. A bankkártya leadása után görcsölés nélkül fogyaszthattunk, a zene és kanadai fiatalok teljesen a hülye tinifilmek házibulijait idézték fel, ezúttal élőben (egyszóval mókás volt) Fényképet nem csináltam, majd legközelebb. A helyre egyébként nem volt belépti díj, viszont cserébe jól félórás sorbanállás, egy egészen alapos motozás után jutottunk csak be a helyre - megérte. A hazafeleút a negyedik sör miatt nem a tervek szerint alakult, a belvárosba még eljutottam a SkyTrain-nel (erről az eszközről majd később, ha lesz róla fotóm) Ott viszont kérdezősködésem az éjszakai buszról egy megosztott taxi útba torkollott. Az ára szerintem nem volt húzós, csak itt valahogy minden messze van, az osztozás miatt egész jól megúsztam a dolgot.<br />Folytatása következik...
        </div>
    </article>
    
    <nav class="post-navigation">
        <a href="/blog/archive/2005/10/kgli.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2005/10/munkanap_22.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2005/10/kosrlabda-foggy-dew_23.html">blog.xczimi.com</a></p>
    </footer>
</body>
</html>