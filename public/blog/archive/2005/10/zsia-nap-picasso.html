<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ázsia nap + Picasso - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2005/">2005</a> &gt;
            <a href="/blog/archive/2005/10/">október</a>
        </nav>
    </header>

    <article class="blog-post">
        <h1 class="post-title">Ázsia nap + Picasso</h1>
        <div class="post-meta">
            <time datetime="2005-10-28T23:59:00">2005. október 28.</time>
            <span class="labels">elsőtúra · magyar</span>
        </div>
        <div class="post-content">
            Csütörtökönként központilag finanszírozott kiszállított ebéd borzolja a kedélyeket, ez a program Seattleben pénteken van és pizzanapnak hívják. John, a helyi főnök ennél liberálisabb ember, szóval itt hetente pörögnek a különböző szállítók. Ezen a héten kínaikaja volt, amit egy kicsit bebuktam mert túl bátran pakoltam a tányéromba, nem is a tengeri herkentyűkkel volt a gond, hanem egy félresikeredett vagy félreértelmezett szezámos bigyóval ami azt hiszem hús volt.<br />Csütörtökönként a Vancouver Art Gallery kvázi nyílt napot tart, ami azt jelenti, hogy "By Donation" meg lehet tekinteni az aktuális kiállításokat. Ez esetünkben 4 kanadai dollárt tett, ki - Zubival és két iráni csoporttársával érkeztem. Pablo Picasso nagyjából összes Kanadában (a Kanadai Nemzeti Múzeum által birtokolt) található eredeti Picasso képet tették közszemlére. Rendkívül érdekes volt. Nem nagyon nézegettem eddig túl sok Picasso-t ennyire közelről meg pláne, szóval nagyon élveztem a dolgot. Annyira persze nem, hogy 90 dolláros picasso festményes pólót, vagy 45 dolláros picasso feliratos esernyőt vásároljak a múzeum shopban.<br />Az estét a közeli szusi bárban zártuk, ahol olcsón sokat lehet enni. És tényleg.<br />Végül nem szusitálat választottunk hanem egy kicsit kontinentálisabban, amiben csirke is volt (a többi összetevőnek csak a nevét tudtuk, valami marha is lehetett közte, meg halacska, meg valami tengeri uborka, saláta) Adtak a menüben tofu-t is. Ökörködhettem a pálcikával is. Folytásnak egy nagyobbacska üveg japán sört ittunk Ashali volt a neve. Szaké nem volt, így azt nem ittunk.
        </div>
    </article>
    
    <nav class="post-navigation">
        <a href="/blog/archive/2005/10/little-differencies.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2005/10/kocsmateszt-estk.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2005/10/zsia-nap-picasso.html">blog.xczimi.com</a></p>
    </footer>
</body>
</html>