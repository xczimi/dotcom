<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Útlevél - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2009/">2009</a> &gt;
            <a href="/blog/archive/2009/03/">március</a>
        </nav>
    </header>

    <article class="blog-post">
        <h1 class="post-title">Útlevél</h1>
        <div class="post-meta">
            <time datetime="2009-03-07T21:17:00">2009. március 7.</time>
            <span class="labels">magyar · ügyintézés · útlevél</span>
        </div>
        <div class="post-content">
            <a onblur="try {parent.deselectBloggerImageGracefully();} catch(e) {}" href="https://blogger.googleusercontent.com/img/b/R29vZ2xl/AVvXsEhhMbfzVxXlIvXr8CQ8-ZUYFzLNEi3RaxBXTgMVtgArpKmnYHQYcw2a63Pen8wajg05l1EpICYMcYTSkvYE5jS33UfhwasnQdRLxWFtGJ_uvYoEEm5cLJMKZKi3VKVlT2InrgrcHTVup7E/s912/IMG_0325.JPG"><img style="float:left; margin:0 10px 10px 0;cursor:pointer; cursor:hand;width: 456px; height: 342px;" src="https://blogger.googleusercontent.com/img/b/R29vZ2xl/AVvXsEhhMbfzVxXlIvXr8CQ8-ZUYFzLNEi3RaxBXTgMVtgArpKmnYHQYcw2a63Pen8wajg05l1EpICYMcYTSkvYE5jS33UfhwasnQdRLxWFtGJ_uvYoEEm5cLJMKZKi3VKVlT2InrgrcHTVup7E/s912/IMG_0325.JPG" border="0" alt="" /></a><br /><span style="font-style:italic;">Ez egy visszatekintő, felhozó poszt, a történet december óta sokat ülepedett bennem, így sokkal higgadtabban informálok :D<br /></span><br />Ha megrongálódik az útleveled, az nem jó dolog. <br />Ha megrongálódik az útleveled, és külföldön vagy, az még kevésbé.<br />Ha megrongálódik az útleveled, külföldön vagy, és a Magyar Köztársaság Nagykövetsége légvonalban 3550 kilométerre, és három időzónával odébb van, az ciki.<br />Ha mindez kevesebb, mint két héttel visszaindulásod előtt történik, akkor elkezdhetsz idegeskedni.<br />Nekem több, mint 3 volt, így némi tökölés és a posta töketlenkedése révén visszaindulásom előtti utolsó munkanap reggel érkezett meg az expresszboríték az ideiglenes útlevelemmel, legnagyobb örömömre, ekkor még nem is sejtettem, hogy, nade ne szaladjunk előre.<br /><span style="font-weight:bold;">Éseztígyhogy?</span><br /><span style="font-style:italic;">Melokomédia (nyilván nincs ilyen szó, tessék elfelejteni, hogy ideírtam) felvonások nélkül</span><br />Szereplők: Magyar állampolgár, enyhén rongálódott útlevéllel, ez volnék én; Roxy Club, Vancouver - BarWatch; Magyar Köztársaság Nagykövetsége, <span style="font-weight:bold;">tényleg</span> segítőkész munkatársai;Canada Post - kanadai királyi posta;Központi Okmányiroda, Budapest;<br />Hogy ebből mi sül ki? Egy ártatlannak tűnő hétköznap estén nekiláttunk rokkoncertre menni, és a Roxy Klub bejáratánál a BarWatch program keretében elkérték az útlevelemet, ami az egyetlen értelmes személyazonosításra alkalmas iratom. Ezzel a kényszerű lépéssel értelemszerűen növelik a szórakozóhely biztonságát, vagy inkább biztonságérzetét. Ámde! A beléptető hölgy nincs enyhén rongált magyar útlevelekhez szokva, így egy hirtelen mozdulattal sikerült az utolsó lapot elválasztania a könyvecskétől. Holy makaroni! Erreföl egyből kiperkáltam a belépti jegyet, és nekiláttam guríani a söröket lefelé, hiszen a cél nemes, ámde útlevélpótlást mégse áll neki az ember ügyintézni este 9-kor egy rokkkkkkkoncert kellős közepén.<br />Másnap reggel, kevésbé őszinte mosollyal az arcomon vágtam neki a projektnek. Pár nap alatt sikerült felkutatnom a vancouveri tiszteletbeli konzulok elérhetőségeit, majd előre be nem jelentett személyes megkeresesésem kudarca után telefont ragadtam, és tárcsáztam Ottawát. Ők első megdöbbenésükben Kazetta- (és egyéb okmány-) Ragasztó Önképzőkört javasolták, majd rávilágítottam, hogy ez esetleg nem jó ötlet. Kiegyeztünk abban, hogy emailben elküldik a kitöltendő nyomtatványokat. Ezt sikerült két nap alatt abszolválni, következett a fényképkészítés, és a kipostázás.<br />A kanadai posta remek találmánya az előre kifizethető megcímezhető expressz levél, ami hasonlóan a jól ismert csomagküldőkhöz, webes követést, és következő munkanapi kézbesítést ígért.<br />Persze itt sem minden papsajt, és ez a következőben testesült meg:<br />A szerda délután beadott levelem pénteken kézbesült. A webes követés naponta (!!) frissül, ami egy másnapi kézbesítésnél elég haszontalan fícsör. A visszalevél még izgalmasabb volt, hiszen hétfőn felhívtak a követségről, hogy megkérdezzék mennyi időre kell az útlevél, és a kedden postára adott expressz küldemény, PÉNTEKEN érkezett meg. Ez nem okozott volna túl sok izgalmat, HA nem szombatra szólt volna a repjegyem :D<br />Miután sikeresen hazarepültem, amit valószínűleg megtehettem volna a személyi igazolványommal is, mivel kanadát simán el lehet hagyni útlevél nélkül, csak a személyazonosságodat ellenőrzik a gépre felszállásnál.<br /><span style="font-style:italic;">Kétszer kettő néha három</span><br />Szóval megérkezésem után még frissiben becaplattam pesten a Központi Okmányirodába, ahol visszaszolgáltattam az ideglenes útlevelet, illetve kivonattam a forgalomból a régit (lásd lyukak a fenti képen) és sürgősséggel igényeltem újfajta útlevelet.<br />A sürgősségi igénylésről nagyjából megpróbáltak lebeszélni, főként azzal érvelve, hogy az milyen drága. Aztán, kiókumlálták (hoppá, már ketten segítettek az igénylésben), hogy a rongálódás miatt az alap igénylés dupla költségű. A sürgősségi igénylés dupla költségű, ebből kifolyólag az igénylésem a normál ár háromszorosa.<br />Innentől persze sima volt az ügy január elején elkészült, kékből bordóra váltott az útlevelem. Könnyebb lettem úgy 2-300 dollárral, és izmosabb némi tapasztalattal, amit remélhetőleg nem kell a közeljövőben használnom.<br />Egy elvarratlan mellékszálon következik... Angolul fennkölt anyázás utazási irodával, azaz hazajutás másodfokon. Az új útlevélnek köszönhetően pedig USA kalandjaim első fejezete is érkezik.<br />Rövidesen.
        </div>
    </article>
    
    <nav class="post-navigation">
        <a href="/blog/archive/2009/03/repulos-anyazos.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2009/03/keccs-ap.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2009/03/utlevel.html">blog.xczimi.com</a></p>
    </footer>
</body>
</html>