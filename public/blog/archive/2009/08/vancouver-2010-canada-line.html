<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Vancouver 2010 - Canada Line - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2009/">2009</a> &gt;
            <a href="/blog/archive/2009/08/">augusztus</a>
        </nav>
    </header>

    <article class="blog-post">
        <h1 class="post-title">Vancouver 2010 - Canada Line</h1>
        <div class="post-meta">
            <time datetime="2009-08-09T23:47:00">2009. augusztus 9.</time>
            <span class="labels">Vancouver · metró · olimpia</span>
        </div>
        <div class="post-content">
            <a onblur="try {parent.deselectBloggerImageGracefully();} catch(e) {}" href="https://blogger.googleusercontent.com/img/b/R29vZ2xl/AVvXsEiMryR2Be3DVRknU7FfitRSK3bz5f_uDPpNTNXd3JK8QKD4D2cjSiRCiOLn_Pz_QAZlWpxQHlHWWJrmck7tiJxhVByHR9cwpbrIcLTXlcGTvDNce09Pv5U0Ax047_Qv6KU8mniXfHbzEfpk/s1600-h/canadaline_logo.jpg"><img style="margin: 0pt 10px 10px 0pt; float: left; cursor: pointer; width: 218px; height: 71px;" src="https://blogger.googleusercontent.com/img/b/R29vZ2xl/AVvXsEiMryR2Be3DVRknU7FfitRSK3bz5f_uDPpNTNXd3JK8QKD4D2cjSiRCiOLn_Pz_QAZlWpxQHlHWWJrmck7tiJxhVByHR9cwpbrIcLTXlcGTvDNce09Pv5U0Ax047_Qv6KU8mniXfHbzEfpk/s320/canadaline_logo.jpg" alt="" id="BLOGGER_PHOTO_ID_5368126760809184722" border="0" /></a>Elő a kékből. Az olimpiához kapcsolódó két nagyobb beruházás egyike a Canada Line metróvonal, a másik a Vancouver-t Whistlerrel összekötő - Sea to Sky Highway - főútvonal kiszélesítése.<br />A 19 kilométeres vonal 2 milliárd dollárból épült, és bő három hónappal a tervezett időpont előtt augusztus 18-án kezdi meg menetrendszerinti működését. A belváros alatt fúrt, azt elhagyva ásott alagútban, majd a Fraser folyón már hídon és onnan pedig magasvasútként éri el Richmondot és egy másik ága a repteret. A rendszer a másik két SkyTrain vonaltól teljesen független, azokkal inkompatibilis. Viszont hasonlóan automata vezérlésű könnyűmetró.<br /><a onblur="try {parent.deselectBloggerImageGracefully();} catch(e) {}" href="https://blogger.googleusercontent.com/img/b/R29vZ2xl/AVvXsEhqeCKPPm4PUd2CLgGjqXtqHdcRNte3MWtG5NQI3F-DICka3rqWOJ8PpPeJe9bux113XASBv_PiruZijFa2Yt_qbajTd9R0J63BPjd4JrO3SkUAWaJ0Y1Y-wJhWZ6kTf5CMw6wZgPDbYgHs/s1600-h/canadaline_map.jpg"><img style="margin: 0pt 0pt 10px 10px; float: right; cursor: pointer; width: 161px; height: 320px;" src="https://blogger.googleusercontent.com/img/b/R29vZ2xl/AVvXsEhqeCKPPm4PUd2CLgGjqXtqHdcRNte3MWtG5NQI3F-DICka3rqWOJ8PpPeJe9bux113XASBv_PiruZijFa2Yt_qbajTd9R0J63BPjd4JrO3SkUAWaJ0Y1Y-wJhWZ6kTf5CMw6wZgPDbYgHs/s320/canadaline_map.jpg" alt="" id="BLOGGER_PHOTO_ID_5368126860587404146" border="0" /></a><br />Az építkezés legvitatottab pontja a Cambie alatt ásott alagút volt, hiszen több üzlet bezárásra kényszerült az utca hiánya miatt, ez persze érintette a belvárosban épülő megállók melletti üzleteket is, ahol most már javában zajlik a felszín rekonstrukciója.<br />A hozzám legközelebbi megálló a Vancouver City Centre lesz, ami majdnem megegyezik a régi vonalak Granville megállójával de legnagyobb meglepetésemre nem nagyon lesz köztük a Deák téren megszokott  közvetlen földalatti kapcsolat, ettől persze át lehet szállni a felszín kihagyásával, de csak a Pacific Centre Mall-on keresztül, némi kerülővel.<br />A rendszerbe állítás előtt, 17-én lesz ingyencirkusz, amit mindenképpen kihagyok, így a tömeget elkerülve várhatóan 18-án próbálom ki a szerkezet és készítek képeket.<br /><br />Élesben először 23-án használom majd a vonalat, mikor némi kalandozásra Európába repülök.
        </div>
    </article>
    
    <nav class="post-navigation">
        <a href="/blog/archive/2009/08/canada-line-kepek.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2009/07/ziplining-whistler-kepek.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2009/08/vancouver-2010-canada-line.html">blog.xczimi.com</a></p>
    </footer>
</body>
</html>