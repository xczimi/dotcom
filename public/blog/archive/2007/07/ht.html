<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>a hét - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2007/">2007</a> &gt;
            <a href="/blog/archive/2007/07/">július</a>
        </nav>
    </header>

    <article class="blog-post">
        <h1 class="post-title">a hét</h1>
        <div class="post-meta">
            <time datetime="2007-07-28T16:30:00">2007. július 28.</time>
            <span class="labels">magyar · munka · hétköznap</span>
        </div>
        <div class="post-content">
            Ez a hét is elmúlt, sikerült kikúrálnom a megfázásomat. Előre megfontolt szándékkal nem írok a munkahelyi súrlódásokról, de azért a pozitívumokról beszámolok. Mint például arról, hogy a múltheti demo után kiderült bugot három teljes napig javítottam otthoni kollegáimmal, remélhetőleg sikeresen. Plusz megosztottam fejlesztési terveimet a főnökeimmel, akik felettébb pozitívan álltak a javaslataimhoz.<br />Persze ehhez kellett jópár dolog együttállása is, miszerint a befektetői csoport aki átvette az irányítást Rob-tól, rengeteg "tisztogatást" végez, a kirúgások már lezajlottak az átvételi időszakban, most a szerződéseket írták újra, tulajdonképpen mindenkinek felmondtak, és újraszövegezett szerződést kaptunk, amit illett aláírni. (Én hétfőn fogom megtenni) Az egyetlen extra, hogy kaptunk plusz egy szabadnapot, amit a születésnapunk környékén illik kivenni. Fizetésemelés egyelőre nincs, dehát ez még csak az ötödik hivatásos GMI hónapom :) igaz most már szerintem a top 5 veterán vagyok a cégnél :)<br />Az új szerződés aláírását egyetlen ember "tagadta meg", ergo kilépett a cégtől. Lyndon remek szakember, csak valahogy amit csinált, nem igazán volt fontos a napi-heti rendszerességű leállások miatt. Illetve pont azok miatt lett volna fontos, de nem jutott rá energia. Mivelazonban - sőthánopláne - az ő projektje tényleg segíteni fog a hasonló problémák megelőzésében, dedikáltam magam a projekt átvételére. Úgyhogy jövő szerdától sajátépítésű apache php és memcached csomagokat fogok készíteni, kiegészítve a mi kis szoftvercsomagunkkal. Remek kihívás :)<br />Az egyetlen hátulütője, hogy kimaradok a következő sprintből, hogy nyugodtan dolgozhassak a dolgon. Viszont jövő héten hivatásos ScrumMaster leszek egy háromnapos fejtágítás után! Végre lesz valami papírom valamiről :)<br />A hét közepén ismét kitört a jó idő, így a parkban a füvön ebédeltünk, a tenger hűsített, a háttérben pedig a felhőkarcolók vonulata adta a vizuális élményt a kínai éttermben beszerzett csirkefilé-rizs-spenótlevél(mazsolával és azt hiszem olívával kiegészítve)-cukkini kombót.<br />Peace!
        </div>
    </article>
    
    <nav class="post-navigation">
        <a href="/blog/archive/2007/07/fnynnep-avagy-az-n-augusztus-huszadikm.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2007/07/macimz.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2007/07/ht.html">blog.xczimi.com</a></p>
    </footer>
</body>
</html>