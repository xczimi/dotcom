<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>sport? - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2007/">2007</a> &gt;
            <a href="/blog/archive/2007/08/">augusztus</a>
        </nav>
    </header>

    <article class="blog-post">
        <h1 class="post-title">sport?</h1>
        <div class="post-meta">
            <time datetime="2007-08-06T19:26:00">2007. augusztus 6.</time>
            <span class="labels">magyar · baseball · sport</span>
        </div>
        <div class="post-content">
            Na az nyáron ugye otthon is gond, ha jól emlékszem a Tour de France és esetleges világversenyeken kívül nem nagyon szokott értelmes műsora lenni a sportcsatornának, a bajnokságok ugye szünetelnek. Mehetnek az egyéb és vicces nyári sportok, ami közül a legnézhetőbb a női strandröplabda :)<br />A Tourról nem nagyon akarok megemlékezni, bár a Eurosportos baromkodást anno bírtam, viszont a doppingügy kezelése fölött nem nagyon tudtam-tudok napirendre térni. Idén már nem is érdekelt hogy mivan, pedig milyen szép Franciaország!!!!<br />Amerikában ez máshogy van. Itt van nyári sport. reggeltől estig mindennap baseball. A tv-ben. Alapvetően két csapat meccseit mutatják itt: a Toronto Blue Jays és a Seattle Mariners. Plusz az összefoglalókat. Kb két hónapon keresztül edzettem magam mire képes lettem viszonylag értő szemmel végignézni egy baseball meccset. Persze máshogy kell mint a focit, közben kell csinálni sokminden mást is (például blogot írni, vagy olvasni). Érzésem szerint az átlag 2 óra 45 perces meccseken kb 30-40 perc nettó mozgás van, és ebből kb 10-15 futás. Ennek ellenére, vagy éppen ezért a baseball az a legtöbb amerikai szerint a tudás, időzítés, erőnlét és a stratégia tökéletes keveréke. Szerintem a kosárlabdáról szívesebben mondanák ezt, ha azt nem egy kanadai faszi találja fel :)<br />Ez a bejegyzés egyben tökéletesen jelzi, hogy mennyire akklimatizálódtam. A minap például azon kaptam magam, hogy 20-25 másodpercre felment az adrenalinszintem baseball nézése közben.<br />Elég is ennyi, a Jays szív a Yankees-zel szemben. Csinálok egy hotdogot, meg bontok egy sört. Nana. Inkább megyek biciklizni.
        </div>
    </article>
    
    <nav class="post-navigation">
        <a href="/blog/archive/2007/08/jobbkz-szably.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2007/08/ht-vge.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2007/08/sport.html">blog.xczimi.com</a></p>
    </footer>
</body>
</html>