<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>balkéz szabály - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2007/">2007</a> &gt;
            <a href="/blog/archive/2007/08/">augusztus</a>
        </nav>
    </header>

    <article class="blog-post">
        <h1 class="post-title">balkéz szabály</h1>
        <div class="post-meta">
            <time datetime="2007-08-11T20:41:00">2007. augusztus 11.</time>
            <span class="labels">magyar · kocsma · gasztronómia · hétköznap · sör</span>
        </div>
        <div class="post-content">
            a.k.a. Buffalo Bill - vatgyis sörről lesz szó<br />Életem kezdett egyre csendesebben és mármár sablonosan folydogálni az iroda falain kívül - reggelenként rövid séta + SeaBus - hétfő-kedd este póker - szerda, csütörtök tévéelőtt csendesülős esték, Wendy's vagy sime bolti ellátmánnyal - hétvégén lazulásos semmittevős sportszaktekintés (lásd még baseball :)) szakmai előrelépést elősegítendő olvasmányos felkészülés (korábban tanulásnak hívtam ezt - de nem vagyok jó pap - illetve az lennék, csak nem annak hívják).<br />Ennél cifrábban nem is vezethettem volna fel a korábban kocsamteszt estéknek címkézett bejegyzéseim legújabb folytatását.<br />Szerdán James kollegámmal egy esti deployment előtti vacsorában egyeztünk meg a Commercial Drive mellett döntve - magunkba a söröket. Az első - és egyetlenként tervezett - cél a Stella's belga söröző volt melyet eddig már sokan dícsértek. Az itallapon sem szereplő <a href="http://www.google.com/search?q=gulden+draak">Gulden Draak</a> sört vacsoraként fogyasztottuk, hozzá kiegészítésképpen pedig kagylót sajtot és szalámikat illetve szeletelt nyers bélszínt (tulképpen tartábifsztek jellegű fűszerezéssel, ámde nem volt ledarálva) rendeltünk. A kagyló alapvetően az asztal túloldalán James fennhatósága alá tartozott, de sikerült áttolnia az én térfelemre, erőszakosságának köszönhetően nem álltam meg az első kagyló után, így túlléptem a "megkóstoltam a kagylót" meghatározás kereteit. Éljen. A konyha remek, a sör kitűnő!<br />A második sör után hazaindultunk, hogy időben hazaérjünk az előre bejegyzett este nyolcas felügyeleti jellegű munkára. De nem! Mivel elmulasztottuk meglátogatni a mellékhelységet, félúton a SkyTrain felé kénytelenek voltunk betérni egy másik műintézménybe - szigorúan egy sörre (...) , a hely neve Libra. Már majdnem elfogyott a sörünk, amikor egy zenekar elkezdett kipakolni. Megvártuk őket. Remek jazz szettet adtak elő, a Hefeweizenek pedig csak fogytak.  A kivitel tőlünk függetlenül sikeresen lezajlott :)<br />A Commercial Drive-on egyébként rengeteg remek új felfedezésre váró helyet láttam. Folytatása következik...<br />Csütörtökön Alex-szal megnéztük a Bourne Ultimatum c. filmet. (Októberben érkezik Magyarországra, megtekintése erősen ajánlott) A film előtt a mozi melletti Khamoro nevű helyen poénkodtunk a pincérrel, és borscs-ot (sose láttam magyarul leírva, segítsetek!) illetve kolbászt burkoltunk.
        </div>
    </article>
    
    <nav class="post-navigation">
        <a href="/blog/archive/2007/08/my-fine-is-3405.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2007/08/jobbkz-szably.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2007/08/balkz-szably.html">blog.xczimi.com</a></p>
    </footer>
</body>
</html>