<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>elsőhét - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2007/">2007</a> &gt;
            <a href="/blog/archive/2007/03/">március</a>
        </nav>
    </header>

    <article class="blog-post">
        <h1 class="post-title">elsőhét</h1>
        <div class="post-meta">
            <time datetime="2007-03-10T22:16:00">2007. március 10.</time>
            <span class="labels">magyar · második vonal · lakás · munka · póker · összefoglaló</span>
        </div>
        <div class="post-content">
            Akkor következzen egy összefoglaló az első hétről. Visszafele megyek az időben mert így sokkal kuszább :) Szóval ma szombat van és már túl vagyok a reggelin és az ebéd helyett elfogyasztott virsli-bacon-rántottámon, és éppen a főiskolai kosárlabdabajnokság elődöntőit nézem a tévében, és pont arra gondoltam, hogy a jól felépített utánpótlással rendelkező országokban/sportágakban a "második vonal" ahogy mi előszeretettel nevezzük, az bizony nem a felnőtt "B" bajnokság, hanem az utánpótlás első vonala. Több okból is: egyrészt a fiatalok még ambíciózusak, fejlődnek, és végül ők kerülnek az első vonalba, azaz a fő bajnokságba. Ami még ma történt, hogy Kim ledumált nekem egy hétfői lakásmegtekintést a mai helyett, amit visszamondtak. Magáról a lakásról (illetve lakásokról) külön bejegyzésben írok majd. Pénteken este letudtam az ülökakocsmábanhokitnézek heti adagját, a Canucks most már majdnem biztosan bekerül a rájátszásba, és egyre jobban játszik. Ebédelni a Rusty Gullba mentünk, Yuri ismét elemében volt, most éppen az volt a fixa ideája, hogy a pincércsaj terhes és hogy megkérdezi, hogy tényleg az-e? ( A pincércsajnak ugyan van némi pocakja, de már tavaly decemberben is ugyanígy nézett ki ) Végül nem kérdezte meg, így kaját és sört is kaptunk ebédre :D<br />Csütörtökön bevásároltam.<br />Szerda délután elmentünk megnézni egy lakást, de balul sült el a dolog, részletek a lakáskereső bejegyzésben várhatók.<br />Kedden felsétáltam pókerozni ( http://www.worldpubpokertour.com/ ) egyelőre nem voltak meg a lapjaim, így jó játékkal is csak a döntő asztalig jutottam el. Megrökönyödésemre a pincérnő 2 hónap kihagyás után is emlékezett a nevemre, pedig tavaly is csak heti egyszer voltam játszani.<br />Hétfőn este kölcsönkaptam a Hondát, kalandos körülmények között ki is jutottam vele az épületből, ugyanis a titkárnő rutinosan levette a kulcsról a garázsnyitó bigyót, és jól elzárta a fiókjába. Persze erre csak otthon jöttem rá, mikor Boris kulcscsomóján se találtam a nyitót. Harvey végül feltörte a fiókot, és minden rendben ment!<br />Hétfőn reggel valamiféle munkaügyi központban kezdtem a napot, mázlim volt mert az irodával egy épületben található , így csak lesétáltam és kérvényeztem szociális biztosítási számot illetve kártyát, enélkül senki se dolgozhat széles e tartományban :).
        </div>
    </article>
    
    <nav class="post-navigation">
        <a href="/blog/archive/2007/03/dnts.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2007/03/birkman.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2007/03/elsht.html">blog.xczimi.com</a></p>
    </footer>
</body>
</html>