<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lakásvadászat - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2007/">2007</a> &gt;
            <a href="/blog/archive/2007/03/">március</a>
        </nav>
    </header>

    <article class="blog-post">
        <h1 class="post-title">Lakásvadászat</h1>
        <div class="post-meta">
            <time datetime="2007-03-18T22:55:00">2007. március 18.</time>
            <span class="labels">magyar · keresés · rss · lakás</span>
        </div>
        <div class="post-content">
            A múlt szerdai fiaskó után, meg az enyhén túlterhelt munkanapjaim miatt eléggé visszafogottan keresgéltem a lakásokat a héten.<br />A keresési módszerem elég egyszerű, első lépésben a google-lel rákerestem a keresőoldalakra, plusz körbekérdeztem a kollegáknál hasonló témában. Ennek eredményeképpen van kb 3 kereső amit rendszeresen megnéztem immár több, mint egy hónapja. Az első fázisban (még februárban) nagyjából felmértem az árakat, és szoktattam a szemem a hirdetésekhez. A második fázis a célirányos keresés, erősen leszűkítve a kerületet és a bérleti díj mértékére. Jelen esetben ez a belváros, illetve havi maximum 1200 dollár-t jelent. (ez elég erősen maximum, és csak hiperjó lakás esetén vállalható költség)<br />Akkor egy kicsit a fiaskóról. Az első találatom, ami egy szerdai délután 5-ös megtekintési lehetőséggel kecsegetett a régi belvárosban (Gastown) Az ár a plafon volt, viszont egy galériázott 5m-es belmagasságú lakásról volt szó, a kép alapján nagyon megtetszett. Sajnos, rosszul emlékeztem és nem csak a Hastings, hanem a Cordova utca is tele van hajléktalanokkal, kéregetőkkel, drogdílerekkel, és mindenféle rosszarcú férfiakkal és nőkkel. Szóval a lakáshoz vezető séta során - ami a munkába-ból járás útvonala is egyben jópárszor szólítottak le mindenféle indokkal. Ergo már a lakás megtekintése előtt lemondtam a bérletről, viszont azért kíváncsi voltam magára a lakásra, hogy legyen összehasonlítási alapom. Nos, nem lett, ugyanos a főbérlő 15 perccel a meghirdettet időpont után sem mutatkozott, és a hazatérés mellett döntöttem - kerülőúton természetesen.<br />Az keresőoldalnak volt a kereséshez kérhető rss feed-je (erről a technológiáról még egy későbbi bejegyzésben említést fogok tenni), így frissen értesültem az összes downtown (belváros) szót tartalmazó hirdetésről, s mindezt az email kliensemben. Ezt naponta átfésültem, és kiszórtam a "belvároshoz közel", "belváros 10 percre" "Surrey belváros" "Richmond belváros" tartalmúakat. Hét közben jármat sikerült megjelölnöm magamnak, de nem jutottam el a telefonálásig. Mígnem szombaton (tegnap) az egyik hirdetésben nagyon jó helyen jó áron kínáltak két lakást is egy bachelor-t (legénylakás) illetve egy egyhálószobást kicsivel többért. Egyből visszajeleztem, és ma meg is néztem mindkettőt. Az egyhálószobást választottam, így ha nem lesz jobb ott fogok lakni.<br />Hátrányai: a másodikon van (ez az első emeletet jelenti - Kiki nem értené) és a szomszédos üzletek tetejét lehet látni az ablakokból; öreg épületben van, így a bent lévő cuccok viszonlag öregesek; nincs mosogatógép; nincs mosógép; nincs kád;<br />Előnyei: <a href="http://maps.google.com/maps?q=777%20Burrard%20St%2C%20Vancouver%2C%20Vancouver%2C%20BC%2C%20Canada">NAGYON jó helyen van</a>; a fürdő frissen csempézve; világos; nagy; olcsó; sok beépített szekrény van (closet) (ez már csak azért is kell, mert errefelé nem jellemző a szekrény)<br />Van egy másik hasonló lakás, ami drágább ugyan, tán 5-10 perccel odébb van, van weboldala, kicsit jobban tetszik, viszont nem sikerült még megnézni, és egyre kevésbé mehetek bizonytalanra, bár azért az idő nem szorít annyira...<br />Ja igen, 925 dollár havonta és bennevan a központifűtés és a melegvíz.
        </div>
    </article>
    
    <nav class="post-navigation">
        <a href="/blog/archive/2007/03/2007-jogsim-ve-vadszat-vge.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2007/03/kv.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2007/03/laksvadszat.html">blog.xczimi.com</a></p>
    </footer>
</body>
</html>