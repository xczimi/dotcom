<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>főzőcske - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2007/">2007</a> &gt;
            <a href="/blog/archive/2007/11/">november</a>
        </nav>
    </header>

    <article class="blog-post">
        <h1 class="post-title">főzőcske</h1>
        <div class="post-meta">
            <time datetime="2007-11-19T17:52:00">2007. november 19.</time>
            <span class="labels">magyar · gasztronómia · kezdőszakács</span>
        </div>
        <div class="post-content">
            <blockquote><strong>Csirkecsíkok Sztroganoff-módra</strong><br />Írta: Háziasszony   <br />2006. május 13.<br /><i>Hozzávalók: 1 csokor újhagyma, 15 dkg gomba, 30 dkg csirkemell filé, só , bors, 1 evőkanál liszt, 2 evőkanál vaj, 2 evőkanál olaj, 1 dl tejföl, 1 dl tejszín, fél teáskanál magos mustár, 1-2 darab csemegeuborka.</i><br />Az újhagymát karikára, a gombát szeletekre, a csirkemellet csíkokra vágom. A csirkecsíkokat megsózom, borsozom és kevés liszttel megszórom. Forró olajban halvány pirosra kapatom . Kiszedem a serpenyőből és a megmaradt olajon megpirítom a hagymát, majd a gombát. Közben a mártáshoz összekeverem a tejfölt, a tejszint meg a magos mustárt, valamint a csemegeuborka-szeleteket. A megpárolt gombához adjuk a mártást, majd beleteszem a csirkemell-csíkokat és 5 perc alatt készre főzőm<br />forrás: <a href="http://www.receptmania.hu">receptmania.hu</a></blockquote><br />A végeredmény jó lett, nade ahogy odáig eljutottam... (ebből lehet tanulni :)<br />A boltban már előre megfontolt szándékkal a recept pontos ismerete nélkül vettem gombát (konzervet (<strong>kínait</strong>)) tejszínt és boneless-skinless csirkemellet. Majdnem egy kilót. A hokimeccset végig kellett néznem, úgyhogy csak utána álltam neki - pedig már nagyon éhes voltam, de hát a csapat, ugye! :) Tehát nekiálltam a főzésnek magának...<br />Bekapcsoltam a rezsót a tegnapi perogihoz sütött szalonna megmaradt zsírja alatt, majd nekiálltam felcsíkozni a csirkét, majd a felénél lekapcsoltam a rezsót mert a zsír túlforrósodott. (vagy lassan csíkoztam a négy csirkemellet, vagy nagyon hirtelen melegítettem a zsiradékot, vagy csak szimplán korán kapcsoltam be a rezsót) Folytattam a csirkevagdosást, majd az utolsó felénél ismét bekapcsoltam a villanyt a serpenyő alatt. Beleszórtam a csirkét, és elkezdtem pirítani és forgatni. Mindeközben hagymát hámoztam és kockáztam, minden félhagyma után csirkekavarás, majd a kipotyogott húsdarabkák szemétbe dobálása. Mire kész lettem a hagymával a csirke és szépen kifehéredett, megpuhult, kicsit megpirult. Most jön a baromság: rájöttem, hogy a serpenyőben nem fog elférni minden, plánehogy nem tudom lefedni, így a párolás/főzés lehetetlen lesz. Döntés: a forró "olajat" a csirke alól átöntöm a fazékba, amit előmelegítek és abban folytatom a főzőcskét. Tulajdonképpen nem lett volna annyira rossz ötlet, ha a fazekat rendesen felmelegítem, és a zsír nem ég oda egy pillanat alatt a langyos fazék aljára. Erre hamar rájöttem, így következett a mentőakció: forró vízzel próbáltam meg megmenteni a fazék életét. Ezen a ponton elkezdett rettenetes gőzölni a minden, és kb 3 másodpercen belül megszólalt a füstérzékelő. Az adrenalinszintem már így is elég magas volt - talán ezzel is magyarázható baklövéseim sorozata, a riasztó sivító hangja viszont embertelen volt. Körülbelül 5 percen keresztül próbáltam meg huzatot generálni a lakásban, amihez "kitártam" az igencsak aprócska ablakaim 100%-át bekapcsoltam a fürdőszoba ventillátorát, és egy nagy fürdőlepedővel próbáltam meg némi nyomáskülönbséget generálni. Ennek örömére - és az ötödik perc végére - el is állt a riasztó. Majd visszatérve a konyhába végre lekapcsoltam a rezsókat, és egy konyharuhával megpróbáltam a konyhaablakon kitessékelni a megmaradt gőzt/füstöt. Ennek az lett az eredménye, hogy a füstriasztó ismét bekapcsolt az előszobában, és újabb 5 percig ráztam a rongyot. A teljes képhez még hozzátartozik a laptop a konyhában, amiből üvöltött a Pink Floyd, a képernyőn pedig a recept virított...<br />Ezután lecsillapodtak a kedélyek (igen, kibontottam egy sört is), elmosogattam a lábast, olajat melegítettem, hagymát pirítottam, gombát pároltam, sóztam, borsoztam, kevergettem, tejszínt mustárral uborkával külön tálkában összekavartam , a "mártást" a gombára/hagymára öntöttem, megrottyantottam, a röhögéstől bizonyára megfáradt csirkehúst hozzáadtam, kevergettem, vízzel kicsit felengedtem, lefedőztem, villanyt lejebbvettem, fűszereztem, és mármár készenvolt, amikor rájöttem, hogy a mártás beöntése idején akartam a rizsfőzést megkezdeni. Csirke alatt villanyt lejjebbvettem, rizst feltettem főni.<br />A kitartásom gyümölcse:<br /><a onblur="try {parent.deselectBloggerImageGracefully();} catch(e) {}" href="/blog/images/stroganoffcsirke-ad35d92aeeba-orig.jpg"><img style="display:block; margin:0px auto 10px; text-align:center;cursor:pointer; cursor:hand;" src="/blog/images/stroganoffcsirke-ad35d92aeeba.jpg" border="0" alt=""id="BLOGGER_PHOTO_ID_5134611591955789202" /></a><br />További két adag a hűtőben várja, hogy ebédre behozzam...
        </div>
    </article>
    
    <nav class="post-navigation">
        <a href="/blog/archive/2007/11/hokibnz.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2007/11/sz.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2007/11/fzcske.html">blog.xczimi.com</a></p>
    </footer>
</body>
</html>