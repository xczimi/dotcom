<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>lufthansa repülőjegy - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2007/">2007</a> &gt;
            <a href="/blog/archive/2007/11/">november</a>
        </nav>
    </header>

    <article class="blog-post">
        <h1 class="post-title">lufthansa repülőjegy</h1>
        <div class="post-meta">
            <time datetime="2007-11-12T03:17:00">2007. november 12.</time>
            <span class="labels">magyar · olcsó · repülőjegy</span>
        </div>
        <div class="post-content">
            Szombaton véglegesítettem a karácsonyi hazautazásom részleteit. Hát nem egyszerű olcsó repülőjegyet szerezni a világ két legszebb városa között. Nekem most sikerült.<br />Jnauár 13-án a szokásos hajnali géppel jövök újra vissza és augusztus 27-én utazok ismét haza, egyelőre ismeretlen időtartamra - közben persze márciusban lesz a tervezett ön- és helyzetértékelésem, ami ezen változtathat.<br />Szóval a sztori:<br />A kétheti fizetés miatt erre a hétvégére időzítettem a repülőjegyvásárlást, hogy legkevésbé borítsa a költségvetésemet. Előzetes kutakodásaim alapján három lehetőségem volt British Airways, Lufthansa illetve egy fapados-Zoom kombó. Kereséseimet a <a href='http://www.kayak.com'>kayak.com</a>, de főleg a <a href='http://matrix.itasoftware.com'>ITA kereső</a> szolgáltatásokra alapoztam, ezek segítségével főleg a szóbajöhető légitársaságokat tudtam értelmesen leszűkíteni. (a Zoom nem szerepel ezekben a keresőkben) Sejtésem szerint ezek a keresők folyamatosan próbálgatják a légitársaságok weboldalait repülőutak után, és indexelik az aeredményeket, összegyűjtik a központi adatbázisukba, így kapunk gyors eredményt. <br />Szóval nagyjából hetente megnéztem a www.ba.com és www.lufthansa.com oldalakat, de a budapesti indulás miatt mindkettő vagy euróban vagy forintban dobta ki az árat, ami az átváltás miatt általában magasabb volt mint a keresők által kidobott.<br />Szombaton aztán megtaláltam a módját, hogy a lufthansa oldalán kanadai dollárban kapjam meg az árat, ami mmeglepő módon alacsonyabb volt mint eddig bármelyik ajánlat.<br />Persze a tény, hogy a Lufthansa weboldalán megtaláltam ezt a jegyet még nem jelentett semmit, ugyanis jelenleg nincs hitelkártyám, így nem tudtam hiphopp megvenni a jegyet (a nyári jegyeket is Alex vette papíron) Szerencsémre a a német cégnek van irodája a reptéren - kétéve volt ott dolgom, amikor meghosszabbították a kirándulásomat és ki kellett fizetnem az átírás költségeit. Naszóval a szokásos szombati Denny's reggelim után elsétáltam a szombaton is nyitvatartó bankfiókok egyikébe, felvettem a pénzt, és kibuszoztam a reptérre. A Lufthansás hölgy eléggé meghökkent, amikor közöltem szándékomat :) Aztán a főnöke segített neki megkeresni a jegyemet az "ő rendszerükben", ami meglepő módon centre pontosan ugyanazt az árat dobta ki, mint ami a papíromon szerepelt :) Aztán amikor még a szabad üléseket is bemondtam, akkor lehidalt még a főnök is.<br />Érdekes módon, ha az http://www.lufthansa.com/online/portal/lh/hu oldalról indítom a keresést, a jegy ára 400 ezer forint, mígy ha http://www.lufthansa.com/online/portal/lh/ca oldalról más besorolású a jegy. Ezt nem értem, de sebaj. Én biztos nem jártam rosszul.
        </div>
    </article>
    
    <nav class="post-navigation">
        <a href="/blog/archive/2007/11/viharzna.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2007/11/kutyabaja.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2007/11/lufthansa-repljegy.html">blog.xczimi.com</a></p>
    </footer>
</body>
</html>