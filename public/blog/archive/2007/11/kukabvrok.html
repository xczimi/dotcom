<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kukabúvárok - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2007/">2007</a> &gt;
            <a href="/blog/archive/2007/11/">november</a>
        </nav>
    </header>

    <article class="blog-post">
        <h1 class="post-title">Kukabúvárok</h1>
        <div class="post-meta">
            <time datetime="2007-11-26T17:32:00">2007. november 26.</time>
            <span class="labels">magyar · parádé · napifriss · póker</span>
        </div>
        <div class="post-content">
            Egy kis morzsa a mindennapokból, amikor a kukázók érdekeit is figyelembe veszik...<br /><blockquote><strong>Council  to slam lid on dumpsters</strong><br />Egy javaslat lezárná a szemétgyűjtő konténereket a fizess-ha-kidobod szellemében, hogy a kukázók eltűnjenek a belvárosból. Ha működik, megszűnnek a kellemetlen szagok, és növekszik a közbiztonság is. Az új rendszert a 'United We Can' társaság segítségével építenék ki, akik a kukázók érdekeit érvényesítik majd. A társaság igazgatója szerint "a dolog működhet, de együtt kell dolgoznunk, hogy minden érintett elégedett legyen." Majd az alábbiakkal egészítette ki mondandóját: "A kukázás lényege, hogy hisszük azt, hogy vannak tényleg használható dolgok a szemétben, és mi megtaláljuk. Ha másképp kell csinálnunk, hát másképp csináljuk majd."<br />A hivatal szerint az üzleteknek és a kukázóknak informálisan együtt kell működniük, hogy amazok továbbra is hozzájussanak a újrahasznosítható dolgokhoz. <br /></blockquote><br />A hétvége egyébként remekre sikerült, vasárnap részt vettem egy fizetős póker tournamenten (amire szombaton pókerral kerestem meg a pénzt :) majd sétáltam egy nagyot, a False Creek partján, találtam végre egy viszonylag közeli kosárpályát, majd végignéztem egy amatőr focimeccset (itt ezeket a bajnokságokat beer league-nek hívják), magyar megye egy szintű meccs volt, de inkább brit beütéssel, keménység a finesz előtt. Mindamellett, hogy régen láttam élőben focimeccset - sej de rég volt, mikor a bányász feljutott :) - plusz szikrázó napsütésben üldögéltem, egyedüli nézőként a füves domboldalonamit lelátóvá avanzsáltam másfél órára :)<br /><img width="200" src="/blog/images/95703-32507-bfde6bc41176.jpg">Hazafelé beleszaladtam a negyedik Mikulás Parádéba, valahogy a melegfelvonulást jobban élveztem, igaz akkor 30 fok volt most meg 3. Igaz az előbbinek nem éppen voltam a célközönsége, nem mintha az utóbbinak igen :) Mivel csárda nem volt, így több skótdudásokból álló fúvószenekar is végigvonulhatott a parádé útvonalán. Számomra ők voltak a leglátványosabbak, kicsit azonban rossz érzésem volt, amikor mindenféle "normál" rendőrök is a menetben sétáltak, lovagoltak, kutyát, rendőrautót vezettek. Még integettek is ("Éljen május elseje", asszociáció nekem megvolt, ejj). Ámde a legkellemetlenebbül akkor éreztem magam, amikor ráébredtem, hogy a lakásom körbe van kerítve a parádé által, így hatalmas kerülővel, két zenekar között átsurranva döntöttem meg a parádékeresztezés helyi rekordját.<br />Itt a hétfő közeleg a péntek, és 25 nap múlva európában leszek :)<p style="text-align: right; font-size: 8px">Blogged with <a href="http://www.flock.com/blogged-with-flock" title="Flock" target="_new">Flock</a></p>
        </div>
    </article>
    
    <nav class="post-navigation">
        <a href="/blog/archive/2007/12/summa.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2007/11/morzs.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2007/11/kukabvrok.html">blog.xczimi.com</a></p>
    </footer>
</body>
</html>