<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>áramára - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2007/">2007</a> &gt;
            <a href="/blog/archive/2007/05/">május</a>
        </nav>
    </header>

    <article class="blog-post">
        <h1 class="post-title">áramára</h1>
        <div class="post-meta">
            <time datetime="2007-05-27T01:11:00">2007. május 27.</time>
            <span class="labels">magyar · ár · vízerőmű · független · olcsó · áram</span>
        </div>
        <div class="post-content">
            Mivel befizettem első villanyszámlámat, gondoltam teszek némi összehasonlítást a hazai viszonyokkal. Mint azt már említettem az <a href="http://xczimi-yvr.blogspot.com/2007/04/gyintzs.html">ügyintézés</a>ről szóló bejegyzésemben, egyelőre az egyetlen ember aki kapcsolatba hozható a BC Hydro céggel a jelenlegi főnököm, aki dolgozott nekik jópár éve. A számlám befizetését a banki ügyéntéző weblapon, a cég kiválasztásával az account id-m és az összeg megadásával le is tudtam. Itt továbbra sem ismerik a sárga csekk fogalmát, főleg hogy tudtommal a posta itt alapvetően levelek kézbesítését végzi, amikben például lehet csekket a céghez továbbítani.<br />A BC Hydro-ról az alábbi érdekesnek tekinthető infokat találtam, miközben azt kerestem, hogy miből készül errefelé az áram. Szóval a cég British Columbia tartomány lakosainak 94%-át látja el elektromos árammal. Két fő tevékenysége az áram termelése, és a az áram elosztása a végfelhasználók között. Az áram szállítását egy teljesen független vállalat végzi illetve üzemelteti, mert a nagy függetlenségtől függetlenül bizony a nagyfeszültségű távvezetékek vagy átalakítót egy része a BC Hydro tulajdonában van :) . A 6% egyébként New Westminster ( A vancouveri agglomeráció egyik városa) plusz Kelowna tartomány.<br />A mágikus szám pedig: 90% ennyi a vízenergia aránya. Ezen felül van még a Burrard gázüzemű hőerőmű 7.5%-kal, a maradékot a BC Hydro vásárolja vagy egyéb tranzakciók útján szerzi be. (ez annyira vicces amennyire érthetetlen) Ebből következően a világ legolcsóbb szolgáltatását nyújtják. Első villanyszámlám 132 kWh $25.30. Most kapásból nem tudom mivel összehasonlítani, úgyhogy várom a villanyszámlainfokat.<br /><br /><span style="font-style:italic;">update: 145Kwh/5589forint alapján kb 15% az eltérés jelen árfolyam alapján</span>
        </div>
    </article>
    
    <nav class="post-navigation">
        <a href="/blog/archive/2007/05/lesz-vigasz-tm.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2007/05/lynn-kanyon-kpek.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2007/05/ramra.html">blog.xczimi.com</a></p>
    </footer>
</body>
</html>