<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>mindez nem jöhetett volna létre - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2007/">2007</a> &gt;
            <a href="/blog/archive/2007/04/">április</a>
        </nav>
    </header>

    <article class="blog-post">
        <h1 class="post-title">mindez nem jöhetett volna létre</h1>
        <div class="post-meta">
            <time datetime="2007-04-03T14:36:00">2007. április 3.</time>
            <span class="labels">magyar · HR · fizetés</span>
        </div>
        <div class="post-content">
            ha nincs a GMI, aki fizet - a katonatiszt jelzőt ez esetben mellőzném, éspedig: A Seattle HR csapat töketlenkededéseiről már tettem említést imott-amott, nade. Eddig három kifizetést eszközöltek, és mindegyikkel volt probléma.<br />Az első, ami a költözési hozzájárulás (ebből vonták le a repjegy árát). Mivel ez ismert volt egy hónappal az érkezésem előtt, a csekknek az asztalomon kellett volna lennie március 5-én reggel. Nem volt. Sőt csak csütörtökön érkezett meg, és mivel a titkárnő nevére volt kiállítva, el kellett kísérnem az ő bankjába, hogy beváltsa.<br />A következő fiaskó az első fizetésemmel volt :) Itt kéthetente péntekenként osztanak pénzt. Ami azt jelenti, hogy szerdán megkapod a borítékot az elszámolásról, és amennyiben nem utalással kapod a pénzt (mint például én, mert akkor még nem volt bankszámlám), a boríték tartalmaz egy csekket, amit pénteken be lehet váltani. Én nem kaptam borítékot. Telefon, email, valamit elszúrtak odafönt. A csekk megérkezett hétfőn.<br />A várt összeg feléről szólt.<br />Valószínűleg azért, mert még nem dolgoztam eleget a GMI-nak :) Arra jutottunk, hogy várhatóan a következő fizetésnél megkapom az összeget.<br />Nem kaptam.<br />Múlt pénteken a normál kétheti fizetésem landolt a számlámon. Reklamációm ismét megértő fülekre talált a helyi HR-s személyében, és visszavertünk egy igénytelen kísérletet a jómunkásemberek lehúzására.<br />Remélem jövő pénteken valóban ott lesz a pénz, ami visszaigényelt buszjegyek és a vízumigénylésem árával megspékelve, amit egy excel táblában kellett "bevallanom".
        </div>
    </article>
    
    <nav class="post-navigation">
        <a href="/blog/archive/2007/04/hoki.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2007/04/gyintzs.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2007/04/mindez-nem-jhetett-volna-ltre.html">blog.xczimi.com</a></p>
    </footer>
</body>
</html>