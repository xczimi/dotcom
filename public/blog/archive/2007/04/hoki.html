<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Hoki - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2007/">2007</a> &gt;
            <a href="/blog/archive/2007/04/">április</a>
        </nav>
    </header>

    <article class="blog-post">
        <h1 class="post-title">Hoki</h1>
        <div class="post-meta">
            <time datetime="2007-04-17T01:23:00">2007. április 17.</time>
            <span class="labels">magyar · Canucks · NHL · hoki</span>
        </div>
        <div class="post-content">
            <img style="float:left; margin:0 10px 10px 0;cursor:pointer; cursor:hand;" src="/blog/images/Canucks-7a867971945a.gif" border="0" alt="" /><br />Volt róla szó korábban, amikor először néztem élőben. Majdnem írtam róa az alapszakasz végén. Most már muszáj lesz, amúgy is el vagyok maradva.<br />Ha jól számoltam eddig, a hoki Vancouverben a legnépszerűbb sportág, ez a helyi csapatot, a Vancouver Canucksot jelenti. Van emellett persze kismillió másik csapat is, de a pénzt tulajdonképpen a Canucks generálja. A canuck egy szleng szó és kanadait jelent - egyes források szerint a Can/UK kanadai-brit harcászati kifejezésből ered.<br />A csapat tavaly az utolsó meccsen, egy hosszabításos meccsen bukta el a rájátszást érő 8-ik pozíciót. Idén sokkal simább bukónak indult az ősszel - még én is abbahagytam a hokimeccsek nézését.<br />Nade karácsony óta szárnyal a csapat, és megnyerte a saját divízióját, s ezzel harmadik helyen jutott a rájátszásba. A csapatban játszik egy svéd ikerpár, ők a csapat jellegzetes figurái, illetve a kapus - Roberto Luongo - még említésre méltó, aki kivédi mindenkinek a szemét, jópár rekordot döntött meg idén. A legfontosabb - amivel egyben átkötök a rájátszásra - az egy meccsen kapott legtöbb lövés, számszerint 76. Ebből 72-t fogott meg, ez pont elég volt ahhoz hogy a negyedik hosszabbítás végén ütött góllal a Canucks megnyerje az első meccset a Dallas ellen. A négy hosszabbítás barátok közt is 7 lejátszott harmadot jelent, vagyis a meccs hajnali fél egykor fejeződött be (este 7-kor kezdték).<br />A város tehát hokilázban ég, a csapat nem esélytelen a végső győzelemre, az autókon Canucks zászlók, a buszokon GO CANUCKS GO felirat váltakozik a menetiránnyal.<br />GO CANUCKS GO!
        </div>
    </article>
    
    <nav class="post-navigation">
        <a href="/blog/archive/2007/04/btorok-egyb.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2007/04/mindez-nem-jhetett-volna-ltre.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2007/04/hoki.html">blog.xczimi.com</a></p>
    </footer>
</body>
</html>