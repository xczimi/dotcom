<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>World Pub Poker Tour - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2007/">2007</a> &gt;
            <a href="/blog/archive/2007/06/">június</a>
        </nav>
    </header>

    <article class="blog-post">
        <h1 class="post-title">World Pub Poker Tour</h1>
        <div class="post-meta">
            <time datetime="2007-06-19T06:30:00">2007. június 19.</time>
            <span class="labels">magyar · nyeremény · Las Vegas · póker</span>
        </div>
        <div class="post-content">
            Mint azt már jópárszor említettem szabadidőm egy részét ingyen kocsmai pókerrel töltöm, ami egyrészt egyfajta szocializációt, másrészt remek nyereményeket jelent (eddig begyűjtöttem egy pólóinget egy bézbólsapkát és egy sapkát).<br />Mivel nyertem több normál bajnokságot, kvalifikáltam a múlt vasárnapi nagydöntőre, ahol a fődíj egy Las Vegas-i (ezt így kell leírni?) repjegy szállás és 2000 dollár buyin a WSOP döntőbe. A döntő Abbostford-ban volt, ami kb 60 kilométerre van Vancouver-től. Szerencsére az egyik pókercimbora kivitt és haza is hozott. Mellékszálon jegyzem meg, hogy B-tervként mehettem volna távolsági busszal is, ami kicsit drágább és jóval lassabb.<br />Lényeg a lényeg, a tournament 90 résztvevővel 9 asztalon kezdődött 15 percenként emelkedtek a vaklicitek. Sikerült normálisan játszanom viszonylag gyenge-közepes lapokkal. Terveimmel ellentétben, a gyenge lapok miatt az első órában nem tudtam elég agresszívan játszani, aztán egy szerencsés leosztásnak köszönhetően sikerült három embert is kiütnöm. (AQ-val 99, KJ és AT ellenében, közös lapok 73Q-K-Q) Ezután tulajdonképpen már nem kellett agresszívkodnom és nyugisan játszottam meg a jó lapjaimat, így viszonylag jó erőben kerültem a legjobb 16 közé. Itt sikerült osztanom magamnak egy AA-t, amivel majdem megdupláztam a chip-stackemet, és szinte akció nélkül jutottam a final table-re. Pechemre a final table-n irtózatosan gyenge lapokat kaptam, így szép csöndben néztem végig, ahogy kiesett előttem 5 további ember. Egy blöff megpecsételte a sorsomat, egy lassan megjátszott AK ellen így harmadikként végeztem, és egy profi chipkészlet és 50 dollár ütötte a markomat.
        </div>
    </article>
    
    <nav class="post-navigation">
        <a href="/blog/archive/2007/06/downhill.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2007/06/trtnsek.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2007/06/world-pub-poker-tour.html">blog.xczimi.com</a></p>
    </footer>
</body>
</html>