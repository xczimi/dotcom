<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Utazás, ahogy esett - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2006/">2006</a> &gt;
            <a href="/blog/archive/2006/11/">november</a>
        </nav>
    </header>

    <article class="blog-post">
        <h1 class="post-title">Utazás, ahogy esett</h1>
        <div class="post-meta">
            <time datetime="2006-11-04T02:59:00">2006. november 4.</time>
            <span class="labels">magyar · Frankfurt · harmadiktúra · utazás · szívroham</span>
        </div>
        <div class="post-content">
            Majdhogynem úgy puffant. Sima liba volt Frankfurtig, még egy SZTAKI-s kollegámmal is összefutottam útközben (igaz csak a repülőről leszállva a buszon vettük észre egymást) Ezután ügyesen unatkoztam kb 3 órát. Először jól megnéztem magamnak az A56-os kaput, majd visszamentem a reptér közepére, és nekiláttam egy kicsit netezni, majd a fennmaradó időt Goethe kávézójában töltöttem, töltettem ki magamnak 2 korsó búzasört, meg krőzusként még egy jóféle frankfurti kolbászkát is elfogyasztottam, és kiolvastam egy napilapot meg egy hetilapot. <a onblur="try {parent.deselectBloggerImageGracefully();} catch(e) {}" href="/blog/images/DSC00006-1fd481243942-orig.jpg"><img style="cursor:pointer; cursor:hand;" src="/blog/images/DSC00006-1fd481243942.jpg" border="0" alt="" /></a><br /><span style="font-style:italic;">ezen a mátrixkijelzőn a 10:10 és 11:40 közötti induló járatok láthatóak - nem kevés...</span><br /><br />A tervezett 10 óra 20 percet egy nagyobbacska Airbus-szal kezdtük meg, ami mint utóbb kiderült egy tartalékgép volt, mert az eredetileg kirendeltnek volt valami technikai problemje. Volt is egy kis kavarás mert a székelrendezés nem volt kompatibilis (a darabszám rendben volt), az utasok felét emígy a másik felét amúgy csekkolták be, volt két jegy egy helyre is. Nagyjából kimaradtam az ültetős buliból, magasságomnak hála egy házaspár egymásmelléülési szándékát nem rajtam vezették le :) Az út nyugisan telt egészen a hetedik óráig amikoris egy kis mozgolódás támadt, és a steward orvost keresett az utasok között szívrohamhoz. Josszas tanácskodás és elsősegélyezés után a pilóta tájékoztatta a nagyérdemút egy extra landolásról Edmontonban. Nem tudom, hogy ezt mennyire nevezik kényszerleszállásnak, azt hiszem nem az volt csak extra leszállás :) Edmontonban viszont elég hideg volt mert havas volt a kifutópálya, úgyhogy miután a szívrohamos urat elvitték a mentők, a reptéri kiegészítő személyzet nekiállt piros jégtelenítővel locsolni a gépet, hogy újra felszálhassunk, ami egy másfél óra múlva meg is történt, és kb 3 órás késéssel megérkeztünk Vancouverbe. Ime:<a onblur="try {parent.deselectBloggerImageGracefully();} catch(e) {}" href="/blog/images/DSC00007-32397c5e18c4-orig.jpg"><img style="cursor:pointer; cursor:hand;" src="/blog/images/DSC00007-32397c5e18c4.jpg" border="0" alt="" /></a>
        </div>
    </article>
    
    <nav class="post-navigation">
        <a href="/blog/archive/2006/11/victoria-iii.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2006/11/utazs.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2006/11/utazs-ahogy-esett.html">blog.xczimi.com</a></p>
    </footer>
</body>
</html>