<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Victoria II/II - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2006/">2006</a> &gt;
            <a href="/blog/archive/2006/11/">november</a>
        </nav>
    </header>

    <article class="blog-post">
        <h1 class="post-title">Victoria II/II</h1>
        <div class="post-meta">
            <time datetime="2006-11-06T02:09:00">2006. november 6.</time>
            <span class="labels">magyar · gasztronómia · tengerpart · Terry Fox · harmadiktúra · kirándulás</span>
        </div>
        <div class="post-content">
            Szombat éjszakai alvásom persze nem volt zökkenőmentes, hiszen a Stickey Wicket nevű hely egy diszkót üzemeltetett, ami kb légvonalban kb 2 méter távolságban volt a szobánktól :) Persze csak a dübörgésre, meg az utcai zajokra emlékszem - de lehet, hogy csak álmodtam...<br />Vasárnap reggel normál időben ébredtem, az eső se esett (a napsütés még mindig csak álomnak tűnt) ezen felbátorodva hosszú sétára indultunk, alapvetően a Mile 0 (0 kilométerkő, lásd még Clark Ádám tér) illetve Terry Fox szobrát vettük célba. Egy rendezett parkon keresztül lesétáltunk a tengerpartra, bejártuk British Columbia legdélebbi pontjait. (Olyan közel voltunk az USÁ-hoz, hogy GSM-ügyileg sikerült kapcsolatba lépnek a T-mobile-lal :D) Hosszú sétánk közepén végül megtaláltuk a fent említett nevezetességeket, ahol kiderült például, hogy közúton Kanada keleti csücske pont olyan messze van, mint Magyarország légvonalban (magyarázatként lapozzatok fel egy gömbgeometria szakkönyvet) Továbbsétáltunk a parton, természetesen közben megéheztünk, így visszakanyarodtunk, és egy negyedosztályú rögbimérkőzés bemelegítésének érintésével visszatértünk a belvárosba, ahol a "Régi Spagettigyár" nevezetű étteremben ebédeltünk (a lasagnájuk még mindig a legjobb a környéken) Az étterem egyébként a Crystal Palace épületében található, ami anno a világ legnagyobb, vagy egyetlen fedett sósvízű vízilabdapályája volt. Némiféle szórakozási vagy kikapcsolódási lehetőségeket ajánlott a hely, igaz számunkra ezt az oldalát már nem tehette: szeptember végén csődbement.<br />A visszaút nagyjából ugyanolyan volt, eltekintve attól hogy a komp egy fokkal igénytelenebb volt, mint az odaúton.<br />Ide most kéne egy jó lezáró-összefoglaló mondat, vagy bekezdés, de inkább mégse.
        </div>
    </article>
    
    <nav class="post-navigation">
        <a href="/blog/archive/2006/11/dolgos-htkznapok.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2006/11/victoria-iii.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2006/11/victoria-iiii.html">blog.xczimi.com</a></p>
    </footer>
</body>
</html>