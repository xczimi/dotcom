<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Victoria I/II - Czimi Blog Archive</title>
    <link rel="stylesheet" href="../../../css/blog.css">
</head>
<body>
    <header class="blog-header">
        <nav class="breadcrumb">
            <a href="/">xczimi.com</a> &gt;
            <a href="/blog/">Archive</a> &gt;
            <a href="/blog/archive/2006/">2006</a> &gt;
            <a href="/blog/archive/2006/11/">november</a>
        </nav>
    </header>

    <article class="blog-post">
        <h1 class="post-title">Victoria I/II</h1>
        <div class="post-meta">
            <time datetime="2006-11-05T17:42:00">2006. november 5.</time>
            <span class="labels">magyar · harmadiktúra · múzeum · kirándulás</span>
        </div>
        <div class="post-content">
            Az extra leszállás miatti késés okán kénytelen voltam a welcome sörözésemre sietni. Nem sok minden változott errefelé az elmúlt pár hónapban. Enyhén szólva is fáradt voltam ezért az ötödiknél megálltam és hazahúztam aludni. <br />A hétvégére aktuális lakótársam Maya - egy tesztelő Szófiából - kirándulást tervezett Victoriába - British Columbia fővárosa, amihez jobb ötletem nem lévén csatlakoztam.<br />Victoria Vancouver szigetén fekszik, ami azt jelenti hogy komppal lehet odajutni. A legolcsóbb azt hiszem az lett volna, ha helyijáratokkal elmegyünk a kikötőhöz, ott kompra szállunk majd a szigeten őjra helyijáratozunk. Ez azomban roppantmód idő és tervezésigényes, így a Pacific Coach Lines cég járatát választottuk, ami a belvárosból indult - fejenként potom 70 dollárért - kb 3 óra allatt Victoriába vitt minket. Ez kb 1 óra Vancouver - másfél óra komp - félóra Victoriát felosztásban elég változatos volt ahhoz hogy ne unjuk halálra magunkat, ráadásul a kompon volt mindenféle szórakozási (értsd: pénzköltési) lehetőség.<br />Victoria inkább brit város, a maga kanadai jellegzetességeivel, annyira szerencsére nem brit, hogy az út másik oldalán hajtsanak. Vannak viszont emeletes buszok, meg értelmes korú (itt: ősi :) ) szép épületek. Ezek közül a Parlament és az Empress hotel emelkedett ki leginkább, de az egyéb épületek is kellemes hangulatúvá és egy kicsit európaibbá tették a várost. Az első napi turistáskodásunkat a BC Royal Museum és a viaszmúzem megtekintésére korlátoztuk lévén eléggé esett az eső a mászkáláshoz. Miután sikeresen találtunk elfogadható árú kétágyas szobát elsőként a Royal Museum bejárását választottuk, ami kétszintes bemutatóterében részben természeti majd kultórális vonalon vezetett végig a környék múltján. A legeltaláltabb rész egy Chaplin filmet vetítő kis korabeli mozihelyiség volt. <br />A királyi múzeumot magunk mögött hagyva a viaszmúzeumba sétáltunk át, ami a londoni Tussaud kistestvére, helyi vonásokkal. Nem volt túlságosan lehengerlő a hely, leginkább az a család maradt meg bennem, aki képes volt áttolni a 2-3 éves gyereküket a horror utcáján, ahol kínzó és kivégzőeszközöket mutattak be a maguk véres "viaszos" valóságában.<br />Ha még nem említettem volna, odakint folyamatosan szemetelt-szakadt-szötymörgött az eső. A múzeum után elhatároztuk, hogy eszünk valamit, majd nekiállunk szállást keresni. A sorrendet egy merész húzással megfordítottam, ugyanis utunkba esett egy információs központ, ahol Maya eredeti elképzelésénél 10 dollár pluszért a belváros közepén foglaltunk szállást. Szerencsénkre - illetve később szerencsétlenségemre - a szállás, a Stickey Wicket nevű hellyel nagyjából egybeépült. A helyet egyik kollégám emlegette mint az ultimate bulizóhelyet - a pubkajájuk kifejezetten jó volt. Miután jóllaktunk, esti sétára indultunk<br /><a onblur="try {parent.deselectBloggerImageGracefully();} catch(e) {}" href="http://photos1.blogger.com/blogger/7433/817/1600/DSC00020.jpg"><img style="cursor: pointer;" src="http://photos1.blogger.com/blogger/7433/817/320/DSC00020.jpg" alt="" border="0" /></a><br />illetve megkerestük a pincérlány által említett rockbulizós helyet, majd miután majdnem elaludtam nézelődés közben, visszamentem a szállóba és elaludtam este 7-kor :(<br /><br />képek és vasárnap köv...
        </div>
    </article>
    
    <nav class="post-navigation">
        <a href="/blog/archive/2006/11/victoria-iiii.html" class="nav-prev">← Newer</a>
        <a href="/blog/" class="nav-archive">Archive</a>
        <a href="/blog/archive/2006/11/utazs-ahogy-esett.html" class="nav-next">Older →</a>
    </nav>

    <footer class="blog-footer">
        <p>Originally published on <a href="https://blog.xczimi.com/2006/11/victoria-iii.html">blog.xczimi.com</a></p>
    </footer>
</body>
</html>